<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">三國演義-第十五回　太史慈酣鬭小霸王　孫伯符大戰嚴白虎</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1 class="huimu5">
	第十五回　太史慈酣鬥小霸王
	孫伯符大戰嚴白虎
</h1></div>
<p class="jiazhu" id="p0"><a class="gg-link" href="#p0" onclick="return changeColor(this);"></a>
	呂布襲兗州，而曹操卒復兗州；呂布襲徐州，而劉備不能復徐州。非備之才不如，而實勢不如也。本是呂布依劉備，今反成劉備依呂布。客轉爲主，主轉爲客，備之遇亦艱矣哉！
</p>
<p class="jiazhu" id="p1"><a class="gg-link" href="#p1" onclick="return changeColor(this);"></a>
	孫策信太史慈，而慈亦不欺孫策，英雄心事如青天白日，所以能相與有成耳。若劉備不聽曹操而殺呂布，呂布乃聽袁術而欲攻劉備，及爲袁術所欺，而後召劉備，何無信義乃爾！翼德之欲殺之，可謂知人，翼德非莽人也。
</p>
<p class="jiazhu" id="p2"><a class="gg-link" href="#p2" onclick="return changeColor(this);"></a>
	玉璽得而孫堅亡，玉璽失而孫策霸。甚矣，玉璽之無關重輕也！成大業者，以收人才、結民心爲實，而玉璽不與焉。堅之匿之，不若策之棄之。策之英雄，殆過其父。
</p>
<p class="jiazhu" id="p3"><a class="gg-link" href="#p3" onclick="return changeColor(this);"></a>
	或曰：孫策如此英雄，何不先擊劉表以報父仇？予曰：腳頭不立定，未可報仇；腳頭纔立定，亦未可報仇。曹操初得兗州而遽擊陶謙，則呂布旋議其後；劉備未定巴蜀而遂攻曹操，則關、張不能爲功。固籌之熟矣。
</p>
<p class="jiazhu" id="p4"><a class="gg-link" href="#p4" onclick="return changeColor(this);"></a>
	前回敘曹氏立國之始，此回敘孫氏開國之由。兩家已各成一局面，而劉備則尚螢螢無依。然繼漢正統者，備也，故前回以劉備結，此回以劉備始。敘兩家，必夾敘劉備，蓋既以備爲正統，則敘劉處文雖少，是正文；敘孫、曹處雖多，皆旁文。於旁文之中，帶出正文，如草中之蛇，於彼見頭，於此見尾；又如空中之龍，於彼見鱗，於此見爪。記事之妙，無過於是。今人讀<span class="shu-ming">三國志</span>而猶欲別讀稗官，則是未嘗讀<span class="shu-ming">三國志</span>也。
</p>
<p class="em2" id="p5"><a class="gg-link" href="#p5" onclick="return changeColor(this);"></a>
	卻說張飛拔劍要自刎，玄德向前抱住，奪劍擲地曰：「古人云：『兄弟如手足，妻子如衣服。』<span class="jiazhu"><span class="shu-ming">北風</span>云：」綠兮衣兮，綠衣黃裏。「從來衣服比妻子。</span>衣服破，尚可縫；手足斷，安可續？<span class="jiazhu">但聞人有繼妻，不聞有繼兄繼弟。</span>吾三人桃園結義，不求同生，但願同死。今雖失了城池家小，安忍教兄弟中道而亡！況城池本非吾有，<span class="jiazhu">識時達勢語。</span>家眷雖被陷，呂布必不謀害，尚可設計救之。賢弟一時之誤，何至遽欲捐生耶！」<span class="jiazhu">今之因妯娌不睦，而致兄弟不睦者多矣。同胞且然，何況異姓？觀玄德數語，勝讀<span class="shu-ming">棠棣</span>一篇。</span>說罷大哭。關、張俱感泣。
</p>
<p class="em2" id="p6"><a class="gg-link" href="#p6" onclick="return changeColor(this);"></a>
	且說袁術知呂布襲了徐州，星夜差人至呂布處，許以糧五萬斛、馬五百匹、金銀一萬兩、彩緞一千匹，使夾攻劉備。<span class="jiazhu">袁術前既不納呂布，今天交通呂布，反覆可笑。</span>布喜，令高順領兵五萬，襲玄德之後。<span class="jiazhu">前曾爲其所拒，今又爲其所使，呂布不但無義，亦無氣。</span>玄德聞得此信，乘陰雨撤兵棄盱眙而走，思欲東取廣陵。比及高順軍來，玄德已去。高順與紀靈相見，就索所許之物。靈曰：「公且回軍，容某見主公計之。」高順乃別紀靈回軍，見呂布，具述紀靈語。布正在遲疑，忽有袁術書至。書意云：「高順雖來，而劉備未除；且待捉了劉備，那時方以所許之物相送。」<span class="jiazhu">前之所許，竟似商於六百里。</span>布怒罵袁術失信，欲起兵伐之。陳宮曰：「不可。術據壽春，兵多糧廣，不可輕敵。不如請玄德還屯小沛，使爲我羽翼。他日令玄德爲先鋒，那時先取袁術，後取袁紹，可縱橫天下矣。」布聽其言，令人齎書迎玄德回。<span class="jiazhu">忽欲攻之，忽欲迎之，反覆無常，可笑。</span>
</p>
<p class="em2" id="p7"><a class="gg-link" href="#p7" onclick="return changeColor(this);"></a>
	卻說玄德引兵東取廣陵，被袁術劫寨，折兵大半。回來正遇呂布之使，呈上書劄，玄德大喜。關、張曰：「呂布乃無義之人，不可信也。」玄德曰：「彼既以好情待我，奈何疑之？」遂來到徐州。<span class="jiazhu">此在他人決不肯來，亦決不敢來。</span>布恐玄德疑惑，先令人送還家眷。甘、麋二夫人見玄德，具說呂布令兵把定宅門，禁諸人不得入；又常使侍妾送物，未嘗有缺。玄德謂關、張曰：「我知呂布必不害我家眷也。」乃入城謝呂布。張飛恨呂布，不肯隨往，先奉二嫂往小沛去了。玄德入見呂布拜謝。呂布曰：「我非欲奪城，因令弟張飛在此，恃酒殺人，恐有失事，故來守之耳。」<span class="jiazhu">多謝。</span>玄德曰：「備欲讓兄久矣。」布假意仍讓玄德，玄德力辭，還屯小沛住紮。<span class="jiazhu">本是呂布寄寓於劉備，今反弄成劉備寄寓於呂布，真客反爲主，主反爲客。</span>關、張心中不忿。玄德曰：「屈身守分，以待天時，不可與命爭也。」<span class="jiazhu">能屈然後能伸，確是至言。</span>呂布令人送糧米、緞匹，自此兩家和好，不在話下。
</p>
<p class="em2" id="p8"><a class="gg-link" href="#p8" onclick="return changeColor(this);"></a>
	卻說袁術大宴將士於壽春。人報孫策征廬江太守陸康，得勝而回。術喚策至，策拜於堂下。問勞已畢，便令侍坐飲宴。<span class="jiazhu">此處接寫孫策，忽寫他在袁術堂下趨蹌拜坐，令人不解其故。直至下文方與說明，筆法妙甚。</span>原來孫策自父喪之後，退居江南，禮賢下士。後因陶謙與策母舅丹陽太守吳景不和，策乃移母并家屬，居於曲阿，自己卻投袁術。術甚愛之，常歎曰：「使術有子如孫郎，死復何恨！」因使爲懷義校尉，引兵攻涇縣大帥祖郎，得勝。術見策勇，復使攻陸康，今又得勝而回。<span class="jiazhu">補述簡到。</span>
</p>
<p class="em2" id="p9"><a class="gg-link" href="#p9" onclick="return changeColor(this);"></a>
	當日筵散，策歸營寨。見術席間相待之禮甚傲，<span class="jiazhu">袁術與孫堅同輩，其待策之傲，自以爲父執耳。不知英雄固不論年。策雖小，猶虎也；術雖發白，不過一老牛而已。</span>心中鬱悶，乃步月於中庭。因思：「父孫堅如此英雄，我今淪落至此！」不覺放聲大哭。<span class="jiazhu">昔孫堅在洛陽時，曾於月下揮淚。今孫策在袁術處，亦於月下放聲。一爲國事傷情，一爲家聲發憤。「我有一片心，訴與天邊月。」月之感人，甚矣哉！</span>忽見一人自外而入，大笑曰：「伯符何故如此？尊父在日，多曾用我。君今有不決之事，何不問我；乃自哭耶！」策視之，乃丹陽故鄣人，姓朱，名治，字君理，孫堅舊從事官也。策收淚而延之坐，曰：「策所哭者，恨不能繼父之志耳。」<span class="jiazhu">哭得英雄。</span>治曰：「君何不告袁公路，借兵往江東，假名救吳景，實圖大業，而乃久困於人之下乎？」正商議間，一人忽入曰：「公等所謀，吾已知之。吾手下有精壯百人，暫助伯符一馬之力。」策視其人，乃袁術謀士，汝南細陽人，姓呂，名範，字子衡。<span class="jiazhu">袁術謀士爲他人用，術之無成可知矣。</span>策大喜，延坐共議。呂範曰：「只恐袁公路不肯借兵。」策曰：「吾有亡父留下傳國玉璽，<span class="jiazhu">乃翁設誓抵賴，令子竟不隱諱。</span>以爲質當。」<span class="jiazhu">以無用之璽，換有用之兵，大有算計。</span>範曰：「公路欲得此久矣。<span class="jiazhu">袁術平日妄想，卻從呂範口中補出，妙。</span>以此相質，必肯發兵。」三人計議已定。次日，策入見袁術，哭拜曰：「父仇不能報，今母舅吳璟，又爲揚州刺史劉繇所逼。策老母家小，皆在曲阿，必將被害。<span class="jiazhu">先說報父仇，實重在救母難。</span>策敢借雄兵數千，渡江救難省親。恐明公不信，有亡父遺下玉璽，權爲質當。」術聞有玉璽，取而視之，大喜曰：「吾非要你玉璽，今且權留在此。<span class="jiazhu">爲後文僭號張本。</span>我借兵三千、馬五百匹與你。平定之後，可速回來。你職位卑微，難掌大權。我表你爲折衝校尉、殄寇將軍，<span class="jiazhu">不但借得兵馬，兼得一個大官。</span>克日領兵便行。」策拜謝。遂引軍馬，帶領朱治、呂範、舊將程普、黃蓋、韓當等，擇日起兵。
</p>
<p class="em2" id="p10"><a class="gg-link" href="#p10" onclick="return changeColor(this);"></a>
	行至歷陽，見一軍到。當先一人，姿質風流，儀容秀麗，見了孫策，下馬便拜。策視其人，乃廬江舒城人，姓周，名瑜，字公瑾。<span class="jiazhu">孫策是小霸王，此人亦小范增也。</span>原來孫堅討董卓之時，移家舒城。瑜與孫策同年，交情甚密，因結爲昆仲。策長瑜兩月，瑜以兄事策。瑜叔周尚爲丹陽太守，今往省親，<span class="jiazhu">不但同年，亦且同志。</span>到此與策相遇。策見瑜大喜，訴以衷情。瑜曰：「某願施犬馬之力，共圖大事。」策喜曰：「吾得公瑾，大事諧矣！」便令與朱治、呂範等相見。瑜謂策曰：「吾兄欲濟大事，亦知江東有二張乎？」<span class="jiazhu">一人薦出二人。○能成大事者，必能得士；能助人成大事者，必能薦賢。</span>策曰：「何爲二張？」瑜曰：「一人乃彭城張昭，字子布；一人乃廣陵張紘，字子綱。二人皆有經天緯地之才，因避亂隱居於此。吾兄何不聘之？」策喜，即便令人齎禮往聘，俱辭不至。<span class="jiazhu">有身份。若呼之即至者，周瑜亦不薦之矣。</span>策乃親到其家，與語大悅，力聘之，二人許允。策遂拜張昭爲長史兼撫軍中郎將，張紘爲參謀、正議校尉，商議攻擊劉繇。
</p>
<p class="em2" id="p11"><a class="gg-link" href="#p11" onclick="return changeColor(this);"></a>
	卻說劉繇字正禮，東萊牟平人也，亦是漢室宗親，太尉劉寵之姪，兗州刺史劉岱之弟。舊爲揚州刺史，屯於壽春，被袁術趕過江東，故來曲阿。<span class="jiazhu">敘明劉繇來歷。</span>當下聞孫策兵至，急聚眾將商議。部將張英曰：「某領一軍，屯於牛渚，縱有百萬之兵，亦不能近。」言未畢，帳下一人高叫曰：「某願爲前部先鋒！」眾視之，乃東萊黃縣人太史慈也。慈自解了北海之圍後，便來見劉繇，繇留於帳下。<span class="jiazhu">補應前文。</span>當日聽得孫策來到，願爲前部先鋒。繇曰：「你年尚輕，未可爲大將，<span class="jiazhu">袁術以年輕孫策，劉繇亦以年輕太史慈：術與繇是一流人。</span>只在吾左右聽命。」太史慈不喜而退。張英領兵至牛渚，積糧十萬於邸閣。孫策引兵到，張英出迎，兩軍會於牛渚灘上。孫策出馬，張英大罵，黃蓋便出。與張英戰不數合，忽然張英軍中大亂，報說寨中有人放火。<span class="jiazhu">此放火者，果何人耶？事誠意外之事，文亦意外之文。</span>張英急回軍。孫策引軍前來，乘勢掩殺。張英棄了牛渚，望深山而逃。原來那寨後放火的，乃是兩員健將，一人乃九江壽春人，姓蔣，名欽，字公奕；一人乃九江下蔡人，姓周，名泰，字幼平。二人皆遭世亂，聚人在洋子江中，劫掠爲生。久聞孫策爲江東豪傑，能招賢納士，故特引其黨三百餘人，前來相投。<span class="jiazhu">二人不待相投而後立功，乃先立功而後相投，來得甚奇。</span>策大喜，用爲軍前校尉。收得牛渚邸閣糧食、軍器，并降卒四千餘人，遂進兵神亭。
</p>
<p class="em2" id="p12"><a class="gg-link" href="#p12" onclick="return changeColor(this);"></a>
	卻說張英敗回見劉繇，繇怒欲斬之。謀士笮融、薛禮勸免，使屯兵零陵城拒敵。繇自領兵於神亭嶺南下營，孫策於嶺北下營。策問土人曰：「近山有漢光武廟否？」土人曰：「有廟在嶺上。」<span class="jiazhu">光武廟宜在洛陽，奈何神亭嶺亦有之？意者洛陽太廟焚毀，而劉繇自以爲宗室，乃立廟於此耶？</span>策曰：「吾夜夢光武召我相見，當往視之。」<span class="jiazhu">孫策後來不信神仙，此日獨信夢兆，何也？</span>長史張昭曰：「不可。嶺南乃劉繇寨，倘有伏兵，奈何？」策曰：「神人佑我，吾何懼焉！」遂披掛綽槍上馬，引程普、黃蓋、韓當、蔣欽、周泰等共十三騎，出寨上嶺，到廟焚香。下馬參拜已畢，策向前跪祝曰：「若孫策能於江東立業，復興故父之基，即當重修廟宇，四時祭祀。」<span class="jiazhu">卿自欲興孫家基業，與劉家何與？且正與劉家宗親作對，何反向漢室祖先致祝也？○小霸王欲求神力助攻劉氏，當求項羽廟而祝之。</span>祝畢，出廟上馬，回顧眾將曰：「吾欲過嶺，探看劉繇寨柵。」諸將皆以爲不可，策不從。遂同上嶺，南望村林。早有伏路小軍飛報劉繇，繇曰：「此必是孫策誘敵之計，不可追之。」太史慈踴躍曰：「此時不捉孫策，更待何時！」遂不候劉繇將令，竟自披掛上馬，綽槍出營，大叫曰：「有膽氣者都跟我來！」諸將不動，惟有一小將曰：「太史慈真猛將也！吾可助之！」拍馬同行。<span class="jiazhu">此小將軍不傳其名，可竟稱之爲小太史慈。</span>眾將皆笑。<span class="jiazhu">燕雀笑鴻鵠。</span>
</p>
<p class="em2" id="p13"><a class="gg-link" href="#p13" onclick="return changeColor(this);"></a>
	卻說孫策看了半晌，方始回馬。<span class="jiazhu">足見孫策大膽。</span>正行過嶺，只聽得嶺上叫：「孫策休走！」策回頭視之，見兩匹馬飛下嶺來。策將十三騎，一齊擺開，策橫槍立馬，於嶺下待之。<span class="jiazhu">儒雅之極。</span>太史慈高叫曰：「那個是孫策？」策曰：「你是何人？」答曰：「我便是東萊太史慈也，特來捉孫策！」策笑曰：「只我便是。<span class="jiazhu">從容之極。</span>你兩個一齊來并我一個，我不懼你。我若怕你，非孫伯符也。」<span class="jiazhu">孫郎獨戰太史慈，此項羽所謂獨身挑戰者也。</span>慈曰：「你便眾人都來，我亦不怕！」縱馬橫槍，直取孫策。策挺槍來迎。兩馬相交，戰五十合，不分勝敗。程普等暗暗稱奇。<span class="jiazhu">在旁觀者眼中摹寫一筆，妙。</span>慈見孫策槍法無半點兒滲漏，乃佯輸詐敗，引孫策趕來。慈卻不由舊路上嶺，竟轉過山背後。策趕來，大喝曰：「走的不算好漢！」慈心中自恃：「這廝有十二從人，我只一個，便活捉了他，也吃眾人奪去。<span class="jiazhu">不愁捉一得孫策，只愁捉了被人奪去，可謂目中無孫策矣。</span>再引一程，教這廝沒尋處，方好下手。」於是且戰且走。策那裏肯捨，一直趕到平川之地。慈兜回馬再戰，又到五十合。策一鎗搠去，慈閃過挾住槍；慈也一槍搠去，策亦閃過挾住槍。兩個用力，只一拖，都滾下馬來。<span class="jiazhu">殺得好看。</span>馬不知走的那裏去了。<span class="jiazhu">不惟從人失散，且復「爰喪其馬」。</span>兩個棄了槍，揪住廝打，<span class="jiazhu">不打不成相識。</span>戰袍扯得粉碎。策手快，掣了太史慈背上的短戟；慈亦掣了策頭上的兜鍪。策把戟來刺慈，慈把兜鍪遮架。<span class="jiazhu">策即以慈之戟刺慈，慈亦即以策之盔禦策。同是以敵治敵，同是以我困我。</span>忽然喊聲後起，乃劉繇接應軍到來，約有千餘。策正慌急，程普等十二騎亦沖到。策與慈方纔放手。慈於軍中討了一匹馬，<span class="jiazhu">細。</span>取了槍，上馬復來。孫策的馬卻是程普收得，<span class="jiazhu">細。</span>策亦取槍上馬。劉繇一千餘軍和程普等十二騎混戰，逶迤殺到神亭嶺下。喊聲起處，周瑜領軍來到。<span class="jiazhu">賴有此軍接應，不然孫策亦輕身陷敵矣。獨不記乃尊峴山故事耶？</span>劉繇自引大軍，殺下嶺來。時近黃昏，風雨暴至，兩下各自收軍。<span class="jiazhu">若非風雨，慈、策二人將直殺至大天明矣。</span>
</p>
<p class="em2" id="p14"><a class="gg-link" href="#p14" onclick="return changeColor(this);"></a>
	次日孫策引軍到劉繇營前，劉繇引軍出迎。兩陣圓處，孫策把槍挑太史慈的小戟於陣前，令軍士大叫曰：「太史慈若不是走的快，已被刺死了！」太史慈亦將孫策兜鍪挑於陣前，<span class="jiazhu">前日虎牢關上，挑孫堅赤幘；今日神亭嶺下，挑孫策兜鍪：可稱落帽世家。</span>也令軍士大叫曰：「孫策頭已在此！」兩軍吶喊，這邊誇勝，那邊道強。太史慈出馬，要與孫策決個勝負，策遂欲出。程普曰：「不須主公勞力，某自擒之。」程普出到陣前，太史慈曰：「你非我之敵手，只教孫策出馬來！」程普大怒，挺鎗直取太史慈。兩馬相交，戰到三十合，劉繇急鳴金收軍。太史慈曰：「我正要捉拿賊將，何故收軍？」劉繇曰：「人報周瑜領軍襲取曲阿，有廬江松滋人陳武，字子烈，接應周瑜入去。<span class="jiazhu">此段事即在劉繇口中敘出，甚省筆。</span>吾家基業已失，不可久留。速往秣陵，會薛禮、笮融軍馬，急來接應。」太史慈跟著劉繇退軍，孫策不趕，收住人馬。長史張昭曰：「彼軍被周瑜襲取曲阿，無戀戰之心，今夜正好劫營。」孫策然之。當夜分軍五路，長驅大進，劉繇軍兵大敗，眾皆四紛五落。太史慈獨力難當，引十數騎連夜投涇縣去了。
</p>
<p class="em2" id="p15"><a class="gg-link" href="#p15" onclick="return changeColor(this);"></a>
	卻說孫策又得陳武爲輔，其人身長七尺，面黃睛赤，形容古怪。<span class="jiazhu">前只在劉繇口中述其事，今卻在孫策眼中見其人，補敘的好。</span>策甚敬愛之，拜爲校尉，使作先鋒攻薛禮。武引十數騎突入陣去，斬首級五十餘顆，<span class="jiazhu">只十數騎耳，斬首如此之多，足見其勇。</span>薛禮閉門不敢出。策正攻城，忽有人報：「劉繇會合笮融，去取牛渚。」孫策大怒，自提大軍，竟奔牛渚。劉繇、笮融二人，出馬迎敵。孫策曰：「吾今到此，你如何不降？」劉繇背後一人，挺槍出馬，乃部將於糜也。與策戰不三合，被策生擒過去，撥馬回陣。繇將樊能見捉了於糜，挺槍來趕。那槍剛搠到策後心，策陣上軍士大叫：「背後有人暗算！」策回頭忽見樊能馬到，乃大喝一聲，聲如巨雷。樊能驚駭，倒翻身撞下馬來，破頭而死。策到門旗下將於糜丟下，已被挾死。一霎時挾死一將，喝死一將，自此人皆呼孫策爲「小霸王」。<span class="jiazhu">忙中夾註一筆，妙。霸王無面見江東，今小霸王復霸江東，或即項羽後身亦未可知。</span>當日劉繇兵大敗，人馬大半降策。策斬首級萬餘。劉繇與笮融走豫章，投劉表去了。<span class="jiazhu">又是到孫策仇人處。</span>
</p>
<p class="em2" id="p16"><a class="gg-link" href="#p16" onclick="return changeColor(this);"></a>
	孫策還兵，復攻秣陵，親到城壕邊，招諭薛禮投降。城上暗放一冷箭，正中孫策左腿，翻身落馬。眾將急救起，還營拔箭，以金瘡藥傅之。策令軍中詐稱主將中箭身死。<span class="jiazhu">孫堅真被射死，孫策詐作射死。一真一假，一死一生，令人不測。</span>軍中舉哀。拔寨齊起。葬禮聽知孫策已死，連夜起城內之軍，與驍將張英、陳橫殺出城來追之。忽然伏兵四起，孫策當先出馬，高聲大叫曰：「孫郎在此！」<span class="jiazhu">孫策不死，無異孫堅復生。</span>眾軍皆驚，盡棄槍刀，拜於地下。策令休殺一人。張英撥馬回走，被陳武一槍刺死。陳橫被蔣欽一箭射死。薛禮死於亂軍中。策入秣陵，安輯居民，移兵至涇縣來捉太史慈。
</p>
<p class="em2" id="p17"><a class="gg-link" href="#p17" onclick="return changeColor(this);"></a>
	卻說太史慈，招得精壯二千餘人，并所部兵，正要來與劉繇報仇。孫策與周瑜，商議活捉太史慈之計。瑜令三面攻縣，只留東門放走；離縣二十五里，三路各伏一軍，太史慈到那裏，人困馬乏，必然被擒。原來太史慈所招軍，大半是山野之民，不諳紀律。<span class="jiazhu">然則雖有二千人，只太史慈一人耳。</span>涇縣城頭，苦不甚高。當夜孫策命陳武短衣持刀，首先爬上城放火。太史慈見城上火起，上馬投東門走，背後孫策引軍來趕。太史慈正走，後軍趕至三十里，卻不趕了。太史慈走了五十里，人困馬乏，蘆葦之中，喊聲忽起。慈急待走，兩下裏絆馬索齊來，將馬絆翻了，生擒太史慈，解投大寨。策知解到太史慈，親自出營，喝散士卒，自釋其縛，將自己錦袍衣之。<span class="jiazhu">孫策爲小霸王，太史慈亦一小英布也。但項羽不能用英布，孫策能用慈，勝項羽多矣。</span>請入寨中，謂曰：「我知子義真丈夫也。劉繇蠢輩，不能用爲大將，以致此敗。」<span class="jiazhu">貶駁劉繇，隱然誇獎自己。</span>慈見策待之甚厚，遂請降。策執慈手，笑曰：「神亭相戰之時，若公獲我，還相害否？」慈笑曰：「未可知也。」<span class="jiazhu">極似穿封戌對楚靈王語。</span>策大笑，請入帳，邀之上坐，設宴款待。慈曰：「劉君新破，士卒離心。某欲自往收拾餘眾以助明公，不識能相信否？」策起謝曰：「此誠策所願也。今與公約：明日日中，望公來還。」慈應諾而去。諸將曰：「太史慈此去必不來矣。」策曰：「子義乃信義之士，必不背我。」眾皆未信。次日立竿於營門以候日影。恰將日中，太史慈引一千餘眾到寨。孫策大喜，眾皆服策之知人。<span class="jiazhu">有孫策之信太史慈，乃有孫權之信諸葛瑾：弟正學其兄也。</span>於是孫策聚數萬之眾下江東，安民恤眾，投者無數。江東之民，皆呼策爲「孫郎」，但聞孫郎兵至，皆喪膽而走。及策軍到，并不許一人擄掠，雞犬不驚。人民皆悅，齎牛酒到寨勞軍，策以金帛答之，歡聲遍野。<span class="jiazhu">項羽好殺，每欲屠城，今小霸王絕勝老霸王矣。</span>其劉繇舊軍，願從軍者聽從，不願爲軍者給賞歸農。江南之民，無不仰頌，<span class="jiazhu">勇者不必有仁，孫郎勇而能仁，尤爲難得。</span>由是兵勢大盛。策乃迎母、叔、諸弟，俱歸曲阿，使弟孫權與周泰守宣城，<span class="jiazhu">孫權此處方出頭。</span>策領兵南取吳郡。
</p>
<p class="em2" id="p18"><a class="gg-link" href="#p18" onclick="return changeColor(this);"></a>
	時有嚴白虎，自稱東吳德王，據吳郡，遣部將守住烏程、嘉興。當日白虎聞策兵至，令弟嚴輿出兵，會於楓橋。<span class="jiazhu">孫郎既得陳武，又得太史慈，已有二虎，何懼此一虎？</span>輿橫刀立馬於橋上。有人報入中軍，策便欲出。<span class="jiazhu">一將之勇有餘，君人之度未足。</span>張紘諫曰：「夫主將乃三軍之所繫命，不宜輕敵小寇，願將軍自重。」策謝曰：「先生之言如金石，但恐不親冒矢石，則將士不用命耳。」隨遣韓當出馬。比及韓當到橋上時，蔣欽、陳武早駕小舟，從河岸邊殺過橋來，亂箭射倒岸上軍。二人飛身上岸砍殺，嚴輿退走。韓當引軍直殺到閶門下，賊退入城裏去了。策分兵水陸并進，圍住吳城，一困三日，無人出戰。策引眾軍到閶門外招諭。城上一員裨將，左手托定護梁，右手指著城下大罵。太史慈就馬上拈弓取箭，顧軍將曰：「看我射中這廝左手。」說聲未絕，弓弦響處，果然射個正中，把那將的左手射透，反牢釘在護梁上。<span class="jiazhu">此將但會罵人，卻不能回手相應。</span>城上城下人見者無不喝采。<span class="jiazhu">城下人喜而喝采，宜矣；城上人正當著急，如何也喝采？想蘇州人固應有此清興。</span>眾人救了這人下城。白虎大驚曰：「彼軍有如此人，安能敵乎？」遂商量求和。次日，使嚴輿出城來見孫策。策請輿入帳飲酒。酒酣，問輿曰：「令兄意欲如何？」輿曰：「欲與將軍平分江東。」策大怒曰：「鼠輩安敢與吾相等！」命斬嚴輿。輿撥劍起身，策飛劍砍之，應手而倒，割下首級，令人送入城中。
</p>
<p class="em2" id="p19"><a class="gg-link" href="#p19" onclick="return changeColor(this);"></a>
	白虎料敵不過，棄城而走。策進兵追襲，黃蓋攻取嘉興，太史慈攻取烏程，數州皆平。白虎奔餘杭，於路劫掠，<span class="jiazhu">人遇孫家兵如遇青龍，遇嚴家兵真遇白虎。</span>被土人凌操領鄉人殺敗，望會稽而走。凌操父子二人，來接孫策，策使爲從征校尉，遂同引兵渡江。嚴白虎聚寇分佈於西津渡口，程普與戰，復大敗之。連夜趕到會稽。會稽太守王朗欲引兵救白虎，忽一人出曰：「不可。孫策用仁義之師，白虎乃暴虐之眾，還宜擒白虎以獻孫策。」<span class="jiazhu">此言甚當。</span>朗視之，乃會稽餘姚人，姓虞，名翻，字仲翔，現爲郡吏。朗怒叱之，翻長嘆而出。朗遂引兵會合白虎，同陳兵於山陰之野。兩陣對圓，孫策出馬，謂王朗曰：「吾興仁義之兵，來安浙江，汝何故助賊？」朗罵曰：「汝貪心不足！既得吳郡，而又強并吾界。今日特與嚴氏報仇！」<span class="jiazhu">王朗亦一時名士，何不識好歹至此。</span>孫策大怒，正待交戰，太史慈早出。王朗拍馬舞刀，與慈戰不數合，朗將周昕殺出助戰。孫策陣中，黃蓋飛馬接住周昕交鋒。兩下鼓聲大震，互相鏖戰。忽王朗陣後先亂，一彪軍從背後抄來。<span class="jiazhu">來得奇。</span>朗大驚，急回馬來迎，原來是周瑜與程普引軍刺斜殺來。<span class="jiazhu">孫郎每虧周郎接應。孫郎之下江東，周郎之功居多。</span>前後夾攻，王朗寡不敵眾，與白虎、周昕殺條血路，走入城中，拽起吊橋，堅閉城門。孫策大軍乘勢趕到城下，分佈眾軍四門攻打。王朗在城中見孫策攻城甚急，欲再出兵決一死戰。嚴白虎曰：「孫策兵勢甚大，足下只宜深溝高壘，堅壁勿出。不消一月，彼軍糧盡。自然退走。那時乘虛掩之，可不戰而破也。」朗依其議，乃固守會稽城而不出。<span class="jiazhu">幾如勾踐之甲楯五千。</span>孫策一連攻了數日，不能成功，乃與眾將計議。孫靜曰：「王朗負固守城，難可卒拔。會稽錢糧，大半屯於渣瀆；其地離此數十里，莫若以兵先據其內：所謂『攻其無備，出其不意』也。」<span class="jiazhu">孫權有叔，孫堅有弟。</span>策大喜曰：「叔父妙用，定破賊人矣！」即下令於各門燃火，虛張旗號，設爲疑兵，連夜撤圍南去。周瑜進曰：「主公大兵一起，王朗必然出城來趕，可用奇兵勝之。」策曰：「吾今準備下了，取城只在今夜。」遂令軍馬起行。<span class="jiazhu">名取渣瀆，其意實在會稽。孫郎兵法頗妙，非徒勇也。</span>
</p>
<p class="em2" id="p20"><a class="gg-link" href="#p20" onclick="return changeColor(this);"></a>
	卻說王朗聞報孫策軍馬退去，自引眾人來敵樓上觀望。見城下煙火并起，旌旗不雜，心下遲疑。周昕曰：「孫策走矣，特設此計以疑我耳。可出兵襲之。」嚴白虎曰：「孫策此去，莫非要去渣瀆？我引部兵，與周將軍追之。」朗曰：「渣瀆是我屯糧之所，正須提防。汝引兵先行，吾隨後接應。」白虎與周昕領五千兵出城追趕。將近初更，離城二十餘里，忽密林裏一聲鼓響，火把齊明。白虎大驚，便勒馬回走，一將當先攔住，火光中視之，乃孫策也。周昕舞刀來迎，被策一槍刺死。餘眾皆降。白虎殺條血路，望餘杭而走。王朗聽知前軍已敗，不敢入城，引部下奔逃海隅去了。孫策復回大軍，乘勢取了城池，安定人民。不隔一日，只見一人將著嚴白虎首級，來孫策軍前投獻。策視其人，身長八尺，面方口闊。問其姓名，乃會稽餘姚人，姓董，名襲，字元代。<span class="jiazhu">此人亦先立功而後出姓名，與前文一樣筆法。</span>策喜，命爲別部司馬。自是東路皆平，令叔孫靜守之，令朱治爲吳郡太守。收軍回江東。
</p>
<p class="em2" id="p21"><a class="gg-link" href="#p21" onclick="return changeColor(this);"></a>
	卻說孫權與周泰守宣城，忽山賊竊發，四面殺至。時值更深，不及抵敵，泰抱權上馬。數十賊眾，用刀來砍。泰赤體步行，提刀殺賊，砍殺十餘人。隨後一賊躍馬挺槍，直取周泰，被泰扯住槍拖下馬來，奪了槍、馬，殺條血路，救出孫權。餘賊遠遁。周泰身被十二鎗，<span class="jiazhu">有如此用命之將，安得不興。</span>金瘡發脹，命在須臾。策聞之大驚。帳下董襲曰：「某曾與海寇相持，身遭數槍。得會稽一個賢郡吏虞翻薦一醫者，半月而愈。」<span class="jiazhu">因薦醫遂并薦一薦醫之人，曲折之甚。</span>策曰：「虞翻莫非虞仲翔乎？」襲曰：「然。」策曰：「此賢士也！我當用之。」<span class="jiazhu">急於求醫，更急於用賢。</span>乃令張昭與董襲同往，聘請虞翻。翻至，策優禮相待，拜爲公曹。因言及求醫之意。<span class="jiazhu">先拜官而後問醫，是爲其賢士而用之，非專託其請醫生也。</span>翻曰：「此人乃沛國譙郡人，姓華，名佗，字元化，真當世之神醫也。當引之來見。」不一日引至。策見其人童顏鶴髮，飄然有出世之姿，<span class="jiazhu">華佗先於此處出現。</span>乃待爲上賓，請視周泰瘡。佗曰：「此易事耳。」投之以藥，一月而愈。策大喜，厚謝華佗。遂進兵，殺除山賊。江南皆平。孫策分撥將士守把各處隘口，一面寫表申奏朝廷，一面結交曹操，一面使人致書與袁術取玉璽。
</p>
<p class="em2" id="p22"><a class="gg-link" href="#p22" onclick="return changeColor(this);"></a>
	卻說袁術暗有稱帝之心，乃回書推託不還。<span class="jiazhu">孫堅匿璽而不出，袁術賴璽而不還，皆以此璽爲奇貨。不知在人不在璽，猶之在德不在鼎也。</span>急聚長史楊大將，都督張勳、紀靈、橋蕤，上將雷薄、陳芬等三十餘人商議曰：「孫策借我軍馬起事，今日盡得江東地面。乃不思報本，而反來索璽，殊爲無禮。當以何策圖之？」長史楊大將曰：「孫策據長江之險，兵精糧廣，未可圖也。今當先伐劉備，<span class="jiazhu">此卷書以備始，亦以備終。</span>以報前日無故相攻之恨，然後圖取孫策未遲。某獻一計，使備即日就擒。」正是：
</p>
<p class="margin2" id="p23"><a class="gg-link" href="#p23" onclick="return changeColor(this);"></a>
	不去江東圖虎豹，卻來徐郡鬥蛟龍。
</p>
<p class="em2" id="p24"><a class="gg-link" href="#p24" onclick="return changeColor(this);"></a>
	不知其計若何，且聽下文分解。
</p>
</div></body></html>