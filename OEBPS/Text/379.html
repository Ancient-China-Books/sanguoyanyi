<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">三國演義-第三回　議溫明董卓叱丁原　饋金珠李肅說呂布</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1 class="huimu4">
	第三回　議溫明董卓叱丁原
	饋金珠李肅說呂布
</h1></div>
<p class="jiazhu" id="p0"><a class="gg-link" href="#p0" onclick="return changeColor(this);"></a>
	天子者日也。日而借光於螢火，不成其爲日矣。後人以孔明在蜀，耿耿如長庚之照一方。夫長庚，則固勝於螢光百倍也。
</p>
<p class="jiazhu" id="p1"><a class="gg-link" href="#p1" onclick="return changeColor(this);"></a>
	李肅說呂布一段文字，花團錦簇。凡勸人背叛、勸人弒逆，是最難啟齒之事；今偏不說出，偏要教他自說，妙不可言。
</p>
<p class="jiazhu" id="p2"><a class="gg-link" href="#p2" onclick="return changeColor(this);"></a>
	奸在君側者，除之貴密、貴速。董卓上表以暴其威，是不密也。頓兵以觀其變，是不速也。何進不知當密，卓則知之，而故爲不密；何進不知當速，卓則知之，而故爲不速：其意以爲如是而何進必死，內亂必作，夫然後乘釁入朝，可以惟我所欲爲耳。此皆出李儒之謀，儒亦智矣。乃勸卓收呂布爲腹心，又何愚而失於計也！殺一義父，拜一義父，爲其父者，不亦危乎？卓不疑布，布亦不慮卓之疑己，無謀之人，固不足怪。儒自以爲智，而慮不及此，哀哉！
</p>
<p class="jiazhu" id="p3"><a class="gg-link" href="#p3" onclick="return changeColor(this);"></a>
	玄德結兩異姓之弟，而得其死力；丁原結一異姓之子，而受其摧殘。其故何也？一則擇弟而弟，弟其所當弟；一則不擇子而子，子其所不當子故也。觀呂布，益服關、張之篤義；觀丁原，益歎玄德之知人。
</p>
<p class="em2" id="p4"><a class="gg-link" href="#p4" onclick="return changeColor(this);"></a>
	且說曹操當日對何進曰：「宦官之禍，古今皆有；但世主不當假之權寵，使至於此。若欲治罪，當除元惡，但付一獄吏足矣，何必紛紛召外兵乎？欲盡誅之，事必宣露。吾料其必敗也。」<span class="jiazhu">所見大勝本初。兩人優劣俱在於此。</span>何進怒曰：「孟德亦懷私意耶？」操退曰：「亂天下者，必進也。」進乃暗差使命，密詔星夜往各鎮去。
</p>
<p class="em2" id="p5"><a class="gg-link" href="#p5" onclick="return changeColor(this);"></a>
	卻說前將軍鼇鄉侯西涼刺史董卓，先爲破黃巾無功，朝議將治其罪，因賄賂十常侍倖免，<span class="jiazhu">賄賂十常侍之人，安能殺十常侍？</span>後又約託朝貴遷他顯官，統西州大軍二十萬，常有不臣之心。是時得詔大喜，點起軍馬，陸續便行。使其婿中郎將牛輔守住陝西，自己卻帶李傕、郭汜、張濟、樊稠等，提兵望洛陽進發。卓婿謀士李儒曰：「今雖奉詔，中間多有暗昧。何不差人上表，名正言順，大事可圖。」<span class="jiazhu">何進暗發密詔，李儒乃欲顯上表章，明明要激成內亂。</span>卓大喜，遂上表。其略曰：
</p>
<p class="margin2" id="p6"><a class="gg-link" href="#p6" onclick="return changeColor(this);"></a>
	竊聞天下所以亂逆不止者，皆由黃門常侍張讓等侮慢天常之故。臣聞揚湯止沸，不如去薪；潰癰雖痛，勝於養毒。臣敢鳴鐘鼓，入洛陽，請除讓等。社稷幸甚！天下幸甚！
</p>
<p class="em2" id="p7"><a class="gg-link" href="#p7" onclick="return changeColor(this);"></a>
	何進得表，出示大臣。侍御史鄭泰諫曰：「董卓乃豺狼也，引入京城，必食人矣。」<span class="jiazhu">欲去狐鼠，乃召豺狼。確論。</span>進曰：「汝多疑，不足謀大事。」盧植亦諫曰：「植素知董卓，爲人面善心狠。一入禁庭，必生禍患，不如止之勿來，免致生亂。」進不聽，鄭泰、盧植皆棄官而去。朝廷大臣去者大半。進使人迎董卓於澠池，卓按兵不動。<span class="jiazhu">先上表以示威，復按兵以觀變，皆李儒之謀也。</span>
</p>
<p class="em2" id="p8"><a class="gg-link" href="#p8" onclick="return changeColor(this);"></a>
	張讓等知外兵到，共議曰：「此何進之謀也。我等不先下手，皆滅族矣！」乃先伏刀斧手五十人於長樂宮嘉德門內，入告何太后曰：「今大將軍矯詔召外兵至京師，欲滅臣等，望娘娘垂憐賜救！」太后曰：「汝等可詣大將軍府謝罪。」讓曰：「若到相府，骨肉齏粉矣。望娘娘宣大將軍入宮，諭止之，如其不從，臣等只就娘娘前請死。」太后乃降詔宣進。<span class="jiazhu">婦人誤事如此。</span>進得詔便行，主簿陳琳諫曰：「太后此詔，必是十常侍之謀，切不可去。去必有禍。」<span class="jiazhu">智哉陳琳。</span>進曰：「太后詔我，有何禍事？」袁紹曰：「今謀已泄，事已露，將軍尚欲入宮耶？」曹操曰：「先召十常侍出，然後可入。」<span class="jiazhu">真應變之策。</span>進笑曰：「此小兒之見也。<span class="jiazhu">好個大人。</span>吾掌天下之權，十常侍敢待如何！」紹曰：「公必欲去，我等引甲士護從，以防不測。」於是袁紹、曹操各選精兵五百，命袁紹之弟袁術領之。袁術全身披掛，引兵布列青瑣門外，紹與操帶劍護送何進至長樂宮前。黃門傳懿旨云：「太后特宣大將軍，余人不許輒入。」將袁紹、曹操等都阻住宮門外。何進昂然直入。<span class="jiazhu">可謂大將軍八面威風。</span>至嘉德殿門，張讓、段珪迎出，左右圍住，進大驚。讓厲聲責進曰：「董后何罪，妄以鴆死？國母喪葬，託疾不出！汝本屠沽小輩，我等薦之天子，以致榮貴。不思報效，欲相謀害。汝言我等甚濁，其清者是誰？」<span class="jiazhu"><span class="shu-ming">左傳</span>曰：「惟無瑕者可以戮人。」何進謀殺董后，其罪亦與十常侍等。</span>進慌急欲尋出路，<span class="jiazhu">至此而欲尋出路，真小兒之見也。</span>宮門盡閉，伏甲齊出，將何進砍爲兩段。後人有詩歎之曰：
</p>
<p class="margin2" id="p9"><a class="gg-link" href="#p9" onclick="return changeColor(this);"></a>
	漢室傾危天數終，無謀何進作三公。<br/>
	幾番不聽忠臣諫，難免宮中受劍鋒。
</p>
<p class="em2" id="p10"><a class="gg-link" href="#p10" onclick="return changeColor(this);"></a>
	讓等既殺何進，袁紹久不見進出，乃於宮門外大叫曰：「請將軍上車！」讓等將何進首級從牆上擲出，<span class="jiazhu">身不能上車而行，頭乃得逾牆而出，還算逃得一半。</span>宣諭曰：「何進謀反，已伏誅矣！其餘脅從，盡皆赦宥。」袁紹厲聲大叫：「閹官謀殺大臣！誅惡黨者前來助戰！」何進部將吳匡便於青瑣門外放起火來。袁術引兵突入宮庭，但見閹官，不論大小，盡皆殺之。<span class="jiazhu">勢必至此。然則又何必召外兵耶？</span>袁紹、曹操，斬關入內。趙忠、程曠、夏惲、郭勝四個，被趕至翠花樓前，剁爲肉泥。宮中火焰沖天。張讓、段珪、曹節、侯覽將太后及太子并陳留王劫去內省，從後道走北宮。時盧植棄官未去，見宮中事變，擐甲持戈，立於閣下。遙見段珪擁逼何后過來，植大呼曰：「段珪逆賊，安敢劫太后！」段珪回身便走。太后從窗中跳出，植急救得免。<span class="jiazhu">國舅逾牆，止剩一頭；太后跳窗，得保全身：猶幸矣。</span>吳匡殺入內庭，見何苗亦提劍出。匡大呼曰：「何苗同謀害兄，當共殺之！」眾人俱曰：「願斬謀兄之賊！」苗欲走，四面圍定，砍爲齏粉。紹復令軍士分頭來殺十常侍家屬，不分大小盡皆誅絕，多有無須者誤被殺死。<span class="jiazhu">此時鬍子大得便宜。</span>曹操一面救滅宮中之火，請何太后權攝大事，遣兵追襲張讓等，尋覓少帝。<span class="jiazhu">孟德舉動畢竟不同。</span>
</p>
<p class="em2" id="p11"><a class="gg-link" href="#p11" onclick="return changeColor(this);"></a>
	且說張讓、段珪劫擁少帝及陳留王，冒煙突火，連夜奔走。至北邙山，約二更時分，後面喊聲大舉，人馬趕至。當前河南中部掾吏閔貢，大呼「逆賊休走！」張讓見事急，遂投河而死。帝與陳留王未知虛實，不敢高聲，伏於河邊亂草之內。軍馬四散去趕，不知帝之所在。帝與王伏至四更，露水又下，腹中饑餒，相抱而哭。又怕人知覺，吞聲草莽之中。<span class="jiazhu">寇則伏莽，帝亦伏莽，爲之一歎。</span>陳留王曰：「此間不可久戀，須別尋活路。」於是二人以衣相結，爬上岸邊。滿地荊棘，黑暗之中不見行路。正無奈何，忽有流螢千百成群，光芒照耀，只在帝前飛轉。炎劉之勢，昔如日月，今爲螢光，火德衰矣。陳留王曰：「此天助我兄弟也！」遂隨螢火而行，漸漸見路。行至五更，足痛不能行，山岡邊見一草堆，帝與王臥於草堆之中。<span class="jiazhu">竟爲草頭皇帝矣。</span>草堆前面是一所莊院。莊主是夜夢兩紅日墜於莊後，<span class="jiazhu">兩紅日正應陳留亦爲帝之兆。</span>驚覺，披衣出戶。四下觀望，見莊後草堆上紅光沖天，然則螢光相隨，<span class="jiazhu">直以光引光耳。</span>慌忙往視，卻是二人臥於草畔。莊主問曰：「二少年誰家之子？」帝不敢應。陳留王指帝曰：「此是當今皇帝，遭十常侍之亂，逃難到此。吾乃皇弟陳留王也。」莊主大驚，再拜曰：「臣先朝司徒崔烈之弟崔毅也。因見十常侍賣官嫉賢，故隱於此。」<span class="jiazhu">崔烈此弟頗勝於兄。</span>遂扶帝入莊，跪進酒食。
</p>
<p class="em2" id="p12"><a class="gg-link" href="#p12" onclick="return changeColor(this);"></a>
	卻說閔貢趕上段珪，拿住問：「天子何在？」珪言：「已在半路相失，不知何往。」貢遂殺段珪，懸頭於馬項下，分兵四散尋覓，自己卻獨乘一馬隨路追尋。偶至崔毅莊，毅見首級，問之，貢說詳細。崔毅引貢見帝。君臣痛哭。貢曰：「國不可一日無君，請陛下還都。」崔毅莊上止有瘦馬一匹，備與帝乘。貢與陳留王共乘一馬，<span class="jiazhu">帝曰萬乘，王曰千乘，大夫亦曰百乘。今一帝、一王、一臣，止共騎得二馬，可歎。</span>離莊而行。不到三里，司徒王允、太尉楊彪、左軍校尉淳于瓊、右軍校尉趙萌、後軍校尉鮑信、中軍校尉袁紹，一行人眾，接著車駕。君臣皆哭。先使人將段珪首級往京師號令，另換好馬，與帝及陳留王騎坐，細。簇帝還京。先是洛陽小兒謠曰：「帝非帝，王非王，千乘萬騎走北(百)邙。」至此果應其讖。<span class="jiazhu">後來帝癈爲王，王反爲帝，所謂「帝非帝，王非王」耶。此時只應得末一句，那知後來卻應在首二句耶。</span>車駕行不到數里，忽見旌旗蔽日，塵土遮天，一枝人馬到來，百官失色，帝亦大驚。袁紹驟馬出問：「何人？」繡旗影裏，一將飛出，厲聲問：「天子何在？」<span class="jiazhu">不答袁紹，竟問天子，氣質便來得不好。</span>帝戰慄不能言。陳留王勒馬向前，叱曰：「來者何人？」卓曰：「西涼刺史董卓也。」<span class="jiazhu">董卓至此時始來，皆李儒之計也。</span>陳留王曰：「汝來保駕耶？汝來劫駕耶？」卓應曰：「特來保駕。」陳留王曰：「既來保駕，天子在此，何不下馬！」卓大驚，慌忙下馬，拜於道左。陳留王以言撫慰董卓，自初至終，并無失語。<span class="jiazhu">獻帝此時，頗強人意，何后來倦憊之甚也？</span>卓暗奇之，已懷廢立之意。是日還宮，見何太后，俱各痛哭。檢點宮中，不見了傳國玉璽。<span class="jiazhu">爲後文孫堅得璽伏線。</span>
</p>
<p class="em2" id="p13"><a class="gg-link" href="#p13" onclick="return changeColor(this);"></a>
	董卓屯兵城外，每日帶鐵甲馬軍入城，橫行街市，百姓惶惶不安。卓出入宮庭，略無忌憚。後軍校尉鮑信來見袁紹，言：「董卓必有異心，可速除之。」<span class="jiazhu">若欲除之，不如勿召。既已召之，欲除則難矣。</span>紹曰：「朝廷新定，未可輕動。」鮑信見王允，亦言其事。允曰：「且容商議。」信自引本部軍兵，投泰山去了。董卓招誘何進兄弟部下之兵，盡歸掌握，私謂李儒曰：「吾欲廢帝立陳留王，何如？」李儒曰：「今朝廷無主，不就此時行事，遲則有變矣。來日於溫明園中，召集百官，諭以廢立，有不從者斬之。則威權之行，正在今日。」卓喜。
</p>
<p class="em2" id="p14"><a class="gg-link" href="#p14" onclick="return changeColor(this);"></a>
	次日，大排筵會，遍請公卿。公卿皆懼董卓，誰敢不到？卓待百官到了，然後徐徐到園門下馬，<span class="jiazhu">妝模做樣，可惡可惡。</span>帶劍入席。酒行數巡，卓教停酒止樂，乃厲聲曰：「吾有一言，眾官靜聽。」眾皆側耳。卓曰：「天子爲萬民之主，無威儀不可以奉宗廟社稷。今上懦弱，不若陳留王聰明好學，可承大位。吾欲廢帝立陳留王，諸大臣以爲何如？」<span class="jiazhu">鳴鐘鼓入洛陽，不是來殺十常侍，特來癈皇帝耳。</span>諸官聽罷，不敢出聲。座上一人推案直出，立於筵前，大呼：「不可！不可！汝是何人，敢發大語？天子乃先帝嫡子，初無過失，何得妄議廢立！汝欲爲篡逆耶？」<span class="jiazhu">此時此人不可少。</span>卓視之，乃荊州刺史丁原也。卓怒叱曰：「順我者生，逆我者死！」遂掣佩劍，欲斬丁原。時李儒見丁原背後一人，生得器宇軒昂，威風凜凜，手執方天畫戟，怒目而視。<span class="jiazhu">先從李儒眼中虛畫一呂布。○此處先寫戟。</span>李儒急進曰：「今日飲宴之處，不可談國政，來日向都堂公論未遲。」眾人皆勸，丁原上馬而去。卓問百官曰：「吾所言，合公道否？」盧植曰：「明公差矣。昔太甲不明，伊尹放之於桐宮。昌邑王登位方二十七日，造惡三千餘條，故霍光告太廟而廢之。今上雖幼，聰明仁智，并無分毫過失。公乃外郡刺史，素未參與國政，又無伊、霍之大才，何可強主廢立之事？聖人云：『有伊尹之志則可，無伊尹之志則篡也。』」<span class="jiazhu">正論侃侃，不愧爲玄德之師。</span>卓大怒，拔劍向前，欲殺植。侍中蔡邕、議郎彭伯諫曰：「盧尚書海內人望，今先害之，恐天下震怖。」卓乃止。司徒王允曰：「廢立之事，不可酒後相商，另日再議。」<span class="jiazhu">王允此時，胸中已有成算。</span>於是百官皆散。
</p>
<p class="em2" id="p15"><a class="gg-link" href="#p15" onclick="return changeColor(this);"></a>
	卓按劍立於園門，忽見一人躍馬持戟，於園門外往來馳驟。<span class="jiazhu">又從董卓眼中虛畫一呂布。</span>卓問李儒：「此何人也？」儒曰：「此丁原義兒，姓呂，名布，字奉先者也。<span class="jiazhu">在李儒口中，方實敘出呂布姓名。</span>主公且須避之！」<span class="jiazhu">添此一句，張皇之極。</span>卓乃入園潛避。次日，人報丁原引軍城外搦戰。卓怒，引軍同李儒出迎。兩陣對圓，只見呂布頂束髮金冠，披百花戰袍，擐唐猊鎧甲，繫獅蠻寶帶，縱馬挺戟，隨丁建陽出到陣前。<span class="jiazhu">又雙從董卓、李儒眼中實寫一呂布。○看他先寫狀貌，次寫姓名，次寫妝束；先寫戟，次寫馬，次寫冠帶袍甲：都作三層出落，妙。</span>建陽指卓罵曰：「國家不幸，閹官弄權，以致萬民塗炭。爾無尺寸之功，焉敢妄言廢立，欲亂朝廷！」董卓未及回言，呂布飛馬直殺過來。董卓慌走，建陽率軍掩殺。卓兵大敗，退三十餘里下寨，聚眾商議。卓曰：「吾觀呂布非常人也。吾若得此人，何慮天下哉！」帳前一人出曰：「主公勿憂。某與呂布同鄉，知其勇而無謀，見利忘義。<span class="jiazhu">二語說盡奉先。</span>某憑三寸不爛之舌，說呂布拱手來降，可乎？」卓大喜，觀其人，乃虎賁中郎將李肅也。卓曰：「汝將何以說之？」肅曰：「某聞主公有名馬一匹，號曰『赤兔』，日行千里。<span class="jiazhu">此處輕輕略贊一句。</span>須得此馬，再用金珠，以利結其心。某更進說詞，呂布必反丁原，來投主公矣。」卓問李儒曰：「此言可乎？」儒曰：「主公欲取天下，何惜一馬！」<span class="jiazhu">看他翁婿二人口口穩取天下，煞是可笑。</span>卓欣然與之，<span class="jiazhu">今不惜名馬，後獨惜愛妃，何也？</span>更與黃金一千兩、明珠數十顆、玉帶一條。
</p>
<p class="em2" id="p16"><a class="gg-link" href="#p16" onclick="return changeColor(this);"></a>
	李肅齎了禮物，投呂布寨來。伏路軍人圍住。肅曰：「可速報呂將軍，有故人來見。」軍人報知，布命入見。肅見布曰：「賢弟別來無恙？」布揖曰：「久不相見，今居何處？」肅曰：「現任虎賁中郎將之職。聞賢弟匡扶社稷，不勝之喜。有良馬一匹，日行千里，渡水登山，如履平地，名曰『赤兔』：特獻與賢弟，以助虎威。」<span class="jiazhu">且不說是董卓之馬，妙甚。</span>布便令牽過來看。果然那馬，渾身上下火炭般赤，無半根雜毛，從頭至尾長一丈，從蹄至項高八尺，嘶喊咆哮，有騰空入海之狀。<span class="jiazhu">從呂布眼中方看出渾身上下好處，層次出落的妙○此馬將爲雲長騎坐，故先於此處極寫，妙。</span>後人有詩單道赤兔馬曰：
</p>
<p class="margin2" id="p17"><a class="gg-link" href="#p17" onclick="return changeColor(this);"></a>
	奔騰千里蕩塵埃，渡水登山紫霧開。<br/>
	掣斷絲韁搖玉轡，火龍飛下九天來。
</p>
<p class="em2" id="p18"><a class="gg-link" href="#p18" onclick="return changeColor(this);"></a>
	布見了此馬，大喜，<span class="jiazhu">極寫名將愛馬。</span>謝肅曰：「兄賜此龍駒，將何以爲報？」肅曰：「某爲義氣而來。豈望報乎！」佈置酒相待。酒酣，肅曰：「肅與賢弟少得相見，令尊卻常會來。」<span class="jiazhu">妙在同鄉人口中稱「令尊」，必謂是姓呂之父矣。</span>布曰：「兄醉矣！先父棄世多年，安得與兄相會？」肅大笑曰：「非也！某說今日丁刺史耳。」<span class="jiazhu">妙，明明羞他。</span>布惶恐曰：「某在丁建陽處，亦出於無奈。」<span class="jiazhu">等他自說，妙妙。</span>肅曰：「賢弟有擎天駕海之才，四海孰不欽敬？功名富貴，如探囊取物，何言無奈而在人之下乎？」<span class="jiazhu">看他逼入去，惡極。</span>布曰：「恨不逢其主耳。」<span class="jiazhu">等他自說，妙妙。</span>肅笑曰：「良禽擇木而棲，賢臣擇主而事。見機不早，悔之晚矣。」<span class="jiazhu">惡極。又逼入。</span>布曰：「兄在朝廷，觀何人爲世之英雄？」<span class="jiazhu">等他先問，妙妙。</span>肅曰：「某遍觀群臣，皆不如董卓。<span class="jiazhu">疾入。</span>董卓爲人，敬賢禮士，賞罰分明，終成大業。」布曰：「某欲從之，恨無門路。」<span class="jiazhu">等他自說，妙妙。</span>肅取金珠、玉帶列於布前。<span class="jiazhu">馬與金珠玉帶，分兩番取出，先後次序得妙。</span>布驚曰：「何爲有此？」肅令叱退左右，告布曰：「此是董公久慕大名，特令某將此奉獻。赤兔馬亦董公所贈也。」<span class="jiazhu">至此方纔說明。妙極。</span>布曰：「董公如此見愛，某將何以報之？」肅曰：「如某之不才，尚爲虎賁中郎將；公若到彼，貴不可言。」布曰：「恨無涓埃之功，以爲進見之禮。」<span class="jiazhu">等他自說，妙妙。</span>肅曰：「功在翻手之間，公不肯爲耳。」<span class="jiazhu">惡極妙極。</span>布沉吟良久，曰：「吾欲殺丁原，引軍歸董卓，何如？」<span class="jiazhu">此句亦等他自說，惡極妙極。</span>肅曰：「賢弟若能如此，真莫大之功也！但事不宜遲，在於速決。」<span class="jiazhu">得他自肯，便即催之。</span>布與肅約於明日來降，肅別去。
</p>
<p class="em2" id="p19"><a class="gg-link" href="#p19" onclick="return changeColor(this);"></a>
	是夜二更時分，布提刀徑入丁原帳中。原正秉燭觀書，見布至，曰：「吾兒來有何事故？」布曰：「吾堂堂丈夫，安肯爲汝子乎！」<span class="jiazhu">然一堂堂丈夫，又何獨爲董卓子乎。總是金珠赤兔在那裏說話耳。</span>原曰：「奉先何故心變？」布向前，一刀砍下丁原首級，大呼左右：「丁原不仁，吾已殺之。肯從吾者在此，不從者自去！」軍士散其大半。次日，布持丁原首級，往見李肅。肅遂引布見卓。卓大喜，置酒相待，卓先下拜曰：「卓今得將軍，如旱苗之得甘雨也。」布納卓坐而拜之曰：「公若不棄，布請拜爲義父。」<span class="jiazhu">方殺一義父，又拜一義父。殺得容易，亦拜得容易。</span>卓以金甲錦袍賜布，暢飲而散。卓自是威勢越大，自領前將軍事，封弟董旻爲左將軍、鄠侯，封呂布爲騎都尉、中郎將、都亭侯。
</p>
<p class="em2" id="p20"><a class="gg-link" href="#p20" onclick="return changeColor(this);"></a>
	李儒勸卓早定廢立之計。<span class="jiazhu">仍接敘到廢立事。</span>卓乃於省中設宴會集公卿，令呂布將甲士千餘侍衛左右。是日太傅袁隗與百官皆到。酒行數巡，卓按劍曰「今上暗弱，不可以奉宗廟。吾將依伊尹、霍光故事，<span class="jiazhu">特特引二故事，卻是從盧植口中學來，足見其胸中無物。</span>廢帝爲弘農王，立陳留王爲帝。有不從者斬！」群臣惶怖莫敢對。中軍校尉袁紹挺身出曰：「今上即位未幾，并無失德。汝欲廢嫡立庶，非反而何？」<span class="jiazhu">勸召外兵者公也，今日罵董卓晚矣。</span>卓怒曰：「天下事在我！我今爲之，誰敢不從？汝視我之劍不利否？」袁紹亦拔劍曰：「汝劍利，吾劍未嘗不利！」兩個在筵上對敵。正是：
</p>
<p class="margin2" id="p21"><a class="gg-link" href="#p21" onclick="return changeColor(this);"></a>
	丁原仗義身先喪，袁紹爭鋒勢又危。
</p>
<p class="em2" id="p22"><a class="gg-link" href="#p22" onclick="return changeColor(this);"></a>
	畢竟袁紹性命如何，且聽下文分解。
</p>
</div></body></html>