<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">三國演義-第九十三回　姜伯約歸降孔明　武鄉侯罵死王朗</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1 class="huimu6">
	第九十三回　姜伯約歸降孔明
	武鄉侯罵死王朗
</h1></div>
<p class="jiazhu" id="p0"><a class="gg-link" href="#p0" onclick="return changeColor(this);"></a>
	有將計就計之孔明，以破崔諒之計，斯已奇矣；又有將計就計之姜維，以破孔明之計，則更奇。以假裴緒賺天水，而姜維能料，斯已奇矣；即以假姜維賺天水，而姜維不能料，則更奇矣；以孔明之計，而有破之之人，則其人固孔明之所深愛也。以能料孔明之計之人，而終有不及料之事，則孔明又其人之所不得不服也。縱一夏侯楙以招姜維，而詐稱姜維之有書，是猶在人意想之中；遣一假姜維以見夏侯楙，而即稱夏侯楙之有書，是則出人意想之外。其變幻不測，疑鬼疑神，今日讀之者且爲之迷心眩目，況當日遇之者，能不俯首屈膝哉！
</p>
<p class="jiazhu" id="p1"><a class="gg-link" href="#p1" onclick="return changeColor(this);"></a>
	此回有假姜維，前乎此者有假張飛矣。假張飛有二，一則張飛所以賺嚴顏，一則張飛所以賺張合。而假姜維不容有二，乃孔明所以困姜維。試以<span class="shu-ming">西遊記</span>擬之，則前之假張飛，是孫行者毫毛所變之假行者也；後之假姜維，是六耳獮猴所冒之假行者也。同一假，而或自假之，或不自假而他人假之。然則<span class="shu-ming">三國</span>之幻，殆不滅<span class="shu-ming">西遊</span>雲。
</p>
<p class="jiazhu" id="p2"><a class="gg-link" href="#p2" onclick="return changeColor(this);"></a>
	姜維有母，而孔明即以姜維之母牽制姜維，亦猶徐庶有母，而曹操即以徐庶之母牽制徐庶也。然曹操假其母之書以招其子，孔明則不必假其母之書以招其子。所以然者，欲其人之背順歸逆，不得不以母子之情，奪其君臣之義；若使其人之背逆助順，則自有君臣之義，正不專恃其母子之情耳。且曹操之才，不足以勝徐庶；而孔明之才，實足以服姜維。庶不爲曹屈，而但爲母屈；維則不獨爲母屈，而真爲孔明屈矣。
</p>
<p class="jiazhu" id="p3"><a class="gg-link" href="#p3" onclick="return changeColor(this);"></a>
	人但知討賊者當誅其首，而不知討賊者當先誅其從。何也？無賈充、成濟，則司馬氏父子不能肆其凶；無華歆、王朗，則曹氏父子不能恣其惡。故罵曹操而不罵華歆，未足奪曹操之魄；罵曹丕、曹睿而不罵王朗，未足褫曹丕、曹睿之魂也。罵曹操者，有陳琳之檄矣，有衣帶之詔也，有漢中王進位之疏矣，獨於曹丕而缺焉。武侯雖有出師之表上告嗣君，恨無討賊之文佈告天下。今觀罵王朗一篇，即以此當罵曹丕，即以此當佈告之文可耳。
</p>
<p class="jiazhu" id="p4"><a class="gg-link" href="#p4" onclick="return changeColor(this);"></a>
	兵家之有劫寨，題目舊矣，獨至此回，而有翻陳出新者。料彼不知我劫而劫之，不足奇；料彼知我劫而仍劫之，則奇矣。待彼來劫我，而我往劫之，不足奇；知彼待我之往劫而後來，而我故賺其來，則又奇矣。不但如此，以我劫寨之兵，截其歸寨之兵，又使彼歸寨之兵，即被殺於防我劫寨之兵，則愈出愈幻，至於如此。每見他書所紀劫寨之事，不過「殺入寨中，并無一人，情知中計，望後便走」等語耳。層層疊疊，數見不鮮。問有以舊題而作新文，若此回之神妙者乎？
</p>
<p class="em2" id="p5"><a class="gg-link" href="#p5" onclick="return changeColor(this);"></a>
	卻說姜維獻計於馬遵曰：「諸葛亮必伏兵於郡後，賺我兵出城，乘虛襲我。某願請精兵三千，伏於要路。太守隨後發兵出城，不可遠去，止行三十里便回；但看火起爲號，前後夾攻，可獲大勝。如諸葛亮自來，必爲某所擒矣。」<span class="jiazhu">前回孔明用計說明在後，此處姜維用計說明在前。</span>遵用其計，付精兵與姜維去訖，然後自與梁虔引兵出城等候；只留梁緒、尹賞守城。原來孔明果遣趙雲引一軍埋伏於山僻之中，只待天水人馬離城，便乘虛襲之。當日細作回報趙雲，說天水太守馬遵，起兵出城，只留文官守城。趙雲大喜，又令人報與張翼、高翔，教於要路截殺馬遵。此二處兵亦是孔明預先埋伏。<span class="jiazhu">前回之事，補敘於此。</span>
</p>
<p class="em2" id="p6"><a class="gg-link" href="#p6" onclick="return changeColor(this);"></a>
	卻說趙雲引兵五千，徑投天水郡城下，高叫曰：「吾乃常山趙子龍也。汝知中計，早獻城池，免遭誅戮。」城上樑緒大笑曰：「汝中吾姜伯約之計，尚然不知耶？」<span class="jiazhu">前是孔明將計就計，此是姜維將計就計，可謂禮無不答。</span>雲恰待攻城，忽然喊聲大震，四面火光沖天。當先一員少年將軍，挺槍躍馬而言曰：「汝見天水姜伯約乎！」<span class="jiazhu">在子龍眼中寫一姜維。○語亦自負之甚。</span>雲挺槍直取姜維。戰不數合，維精神倍長。雲大驚，暗忖曰：「誰想此處有這般人物！」<span class="jiazhu">又在子龍意中寫一姜維。</span>正戰時，兩路軍夾攻來：乃是馬遵、梁虔引軍殺回。趙雲首尾不能相顧，衝開條路，引敗兵奔走，姜維趕來。虧得張翼、高翔兩路軍殺出，接應回去。<span class="jiazhu">又虧此一路接應，子龍雖敗，可見孔明用計之妙。</span>趙雲歸見孔明，說中了敵人之計。孔明驚問曰：「此是何人，識吾玄機？」有南安人告曰：「此人姓姜，名維，字伯約，天水冀人也：事母至孝，文武雙全，智勇足備，真當世之英傑也。」<span class="jiazhu">又在南安人口中寫一姜維。</span>趙雲又誇獎姜維槍法，與他人大不同。<span class="jiazhu">又在子龍口中寫一姜維。</span>孔明曰：「吾今欲取天水，不想有此人。」遂起大軍前來。
</p>
<p class="em2" id="p7"><a class="gg-link" href="#p7" onclick="return changeColor(this);"></a>
	卻說姜維回見馬遵曰：「趙雲敗去，孔明必然自來。彼料我軍必在城中。今可將本部軍馬，分爲四枝：某引一軍伏於城東，如彼兵到則截之。太守與梁虔、尹賞各引一軍城外埋伏。梁緒率百姓在城上守禦。」<span class="jiazhu">寫姜維第二翻用計，亦用明寫。</span>分撥已定。卻說孔明因慮姜維，自爲前部，望天水郡進發。將到城邊，孔明傳令曰：「凡攻城池：以初到之日激勵三軍，鼓噪直上。若遲延日久，銳氣盡隳，急難破矣。」於是大軍徑到城下。因見城上旗幟整齊，未敢輕攻。<span class="jiazhu">此非寫梁緒，亦非寫姜維。</span>候至半夜，忽然四下火光沖天，喊聲震地，正不知何處兵來。只見城上亦鼓噪吶喊相應，蜀兵亂竄。孔明急上馬，有關興、張苞二將保護，殺出重圍。回頭看時，正東上馬軍，一帶火光，勢若長蛇。<span class="jiazhu">四路兵獨寫正東，以三路之無用襯出一路之獨奇。</span>孔明令關興探視，回報曰：「此姜維兵也。」孔明歎曰：「兵不在多，在人之調遣耳。此人真將才也！」<span class="jiazhu">又在孔明眼中、口中寫一姜維。</span>收兵歸寨，思之良久，乃喚安定人問曰：「姜維之母，現在何處？」<span class="jiazhu">從「事母至孝」上得來。</span>答曰：「維母今居冀縣。」孔明喚魏延分付曰：「汝可引一軍，虛張聲勢，詐取冀縣。若姜維到，可放入城。」又問：「此地何處緊要？」安定人曰：「天水錢糧，皆在上邽；若打破上邽，則糧道自絕矣。」孔明大喜，教趙雲引一軍去攻上邽。<span class="jiazhu">欲取天水，卻不於天水用計，又於別處用計，妙！</span>孔明離城三十里下寨。早有人報入天水郡，說蜀兵分爲三路：一軍守此郡，一軍取上邽，一軍取冀城。姜維聞之，哀告馬遵曰：「維母現在冀城，恐母有失。維乞一軍往救此城，兼保老母。」<span class="jiazhu">亦如徐庶所云，方寸亂矣。</span>馬遵從之，遂令姜維引三千軍去保冀城，梁虔引三千軍去保上邽。
</p>
<p class="em2" id="p8"><a class="gg-link" href="#p8" onclick="return changeColor(this);"></a>
	卻說姜維引兵至冀城，前面一彪軍擺開，爲首蜀將乃是魏延。二將交鋒數合，延詐敗奔走。維入城閉門，率兵守護，拜見老母，并不出戰。趙雲亦放過梁虔入上邽城去了。<span class="jiazhu">詳於姜維而略於梁虔。人有輕重，故敘有詳略。</span>孔明乃令人去南安郡，取夏侯楙至帳下。孔明曰：「汝懼死乎？」楙慌拜伏乞命。<span class="jiazhu">曹家女婿如此出醜。</span>孔明曰：「目今天水姜維現守冀城，使人持書來說：『但得駙馬在，我願來降。』<span class="jiazhu">又用前番賺高定之法。</span>吾今饒汝性命，汝肯招安姜維否？」楙曰：「情願招安。」孔明乃與衣服鞍馬，不令人跟隨，放之自去。<span class="jiazhu">又用前番縱崔諒之法。</span>楙得脫出寨，欲尋路而走，奈不知路徑。正行之間，逢數人奔走。楙問之，答曰：「我等是冀縣百姓；今被姜維獻了城池，歸降諸葛亮，蜀將魏延縱火劫財，我等因此棄家而走，投上邽去也。」<span class="jiazhu">此是孔明之計，妙在不敘明白，令讀者自知之。</span>楙又問曰：「今守天水城是誰？」土人曰：「天水城中乃馬太守也。」楙聞之，縱馬望天水而行。又見百姓攜男抱女而來，所說皆同。<span class="jiazhu">妙哉計乎！</span>楙至天水城下叫門，城上人認得是夏侯楙，慌忙開門迎接。馬遵驚拜問之。楙細言姜維之事；又將百姓所言說了。遵歎曰：「不想姜維反投蜀矣！」<span class="jiazhu">孔明只賺夏侯楙，卻借夏侯楙以賺馬遵，賺一個便是賺兩個。</span>梁緒曰：「彼意欲救都督，故以此言虛降。」楙曰：「今維已降，何爲虛也？」正躊躇間，時已初更，蜀兵又來攻城。火光中見姜維在城下挺槍勒馬，大叫曰：「請夏侯都督答話！」<span class="jiazhu">試令讀者掩卷猜之，此是真姜維乎？假姜維乎？</span>夏侯楙與馬遵等皆到城上；見姜維耀武揚威，大叫曰：「我爲都督而降，都督何背前言？」<span class="jiazhu">妙極。</span>楙曰：「汝受魏恩，何故降蜀？有何前言耶？」維應曰：「汝寫書教我降蜀，何出此言？汝欲脫身，卻將我陷了！<span class="jiazhu">明明當面說謊，卻使夏侯楙聞之，又疑是孔明假作楙書以賺姜維矣。</span>我今降蜀，加爲上將，安有還魏之理？」言訖，驅兵打城，至曉便退。<span class="jiazhu">若待天明便認得是假姜維矣。</span>原來夜間妝姜維者，乃孔明之計，令部卒形貌相似者，假扮姜維攻城，因火光之中，不辨真僞。<span class="jiazhu">此處方纔說明。○<span class="shu-ming">水滸傳</span>假秦明從此學來，然不如此處曲折之妙也。</span>
</p>
<p class="em2" id="p9"><a class="gg-link" href="#p9" onclick="return changeColor(this);"></a>
	孔明卻引兵來攻冀城。城中糧少，軍食不敷。姜維在城上，見蜀軍大車小輛，搬運糧草入魏延寨中去了。維引三千兵出城徑來劫糧。蜀兵盡棄了糧草，尋路而走。<span class="jiazhu">棄一駙馬以賺之，又棄無數糧車以賺之。足見姜維身價之重。</span>姜維奪得糧車，欲要入城。忽然一彪軍攔住：爲首蜀將張翼也。二將交鋒，戰不數合，王平引一軍又到，兩下夾攻。維力窮抵敵不住，奪路歸城；城上早插蜀兵旗號，原來已被魏延襲了。<span class="jiazhu">此番卻著了道兒。</span>維殺條路奔天水城，手下尚有十餘騎，又遇張苞殺了一陣。維止剩得匹馬單槍，來到天水城下叫門。城上軍見是姜維，慌報馬遵。遵曰：「此是姜維來賺我城門也。」令城上亂箭射下。<span class="jiazhu">前把假姜維認作真姜維，今把真姜維認作假姜維，被孔明弄得七顛八倒。</span>姜維回顧蜀兵至近，遂飛奔上邽城來。城上樑虔見了姜維，大罵曰：「反國之賊，安敢來賺我城池！吾已知汝降蜀矣。」遂亂箭射下。<span class="jiazhu">梁虔一邊知道卻用暗寫，此省筆處。</span>姜維不能分說，仰天長嘆，兩眼淚流，撥馬往長安而走。行不數里，前至一派大樹茂林之處，一聲喊起，數千兵擁出：爲首蜀將關興截住去路。<span class="jiazhu">孔明用計，不在孔明一邊寫去，只在姜維一邊見來。異樣筆法。</span>維人困馬乏，不能抵當，勒回馬便走。忽然一輛小車從山坡中轉出，<span class="jiazhu">一輛小車，抵得一隊大兵。</span>其人頭戴綸巾，身披鶴氅，手搖羽扇：乃孔明也。孔明喚姜維曰：「伯約，此時何尚不降？」維尋思良久，前有孔明，後有關興，又無去路，只得下馬投降。<span class="jiazhu">只此一降，便生出後來無數文字。</span>孔明慌忙下車而迎，執維手曰：「吾自出茅廬以來，遍求賢者，欲傳授平生之學，恨未得其人。今遇伯約，吾願足矣！」<span class="jiazhu">一見便有此深談，此收拾英雄之法。</span>維大喜拜謝。孔明遂同姜維回寨，升帳商議取天水、上邽之計。維曰：「天水城中，尹賞、梁緒，與某至厚；當寫密書二封，射入城中，使其內亂，城可得矣。」<span class="jiazhu">弄假成真。</span>孔明從之。姜維寫了二封密書，拴在箭上，縱馬直至城下，射入城中。小校拾得，呈與馬遵。遵大疑，與夏侯楙商議曰：「梁緒、尹賞與姜維結連，欲爲內應，都督宜早決之。」楙曰：「可殺二人。」尹賞知此消息，乃謂梁緒曰：「不如納城降蜀，以圖進用。」<span class="jiazhu">又在姜維算中。</span>是夜，夏侯楙數次使人請梁、尹二人說話。二人料知事急，遂披掛上馬，各執兵器，引本部軍大開城門，放蜀兵入。夏侯楙、馬遵驚慌，引數百人出西門，棄城投羌城而去。梁緒、尹賞迎接孔明入城。安民已畢，孔明問取上邽之計。梁緒曰：「此城乃某親弟梁虔守之，願招來降。」<span class="jiazhu">甚不費力。</span>孔明大喜。緒當日到上邽喚梁虔出城來降。孔明重加賞勞，就令梁緒爲天水太守，尹賞爲冀城令，梁虔爲上邽令。孔明分撥已畢，整兵進發。諸將問曰：「丞相何不去擒夏侯楙？」孔明曰：「吾放夏侯楙，如放一鴨耳。今得伯約，得一鳳也。」<span class="jiazhu">鳳雛之後，又有一鳳。</span>
</p>
<p class="em2" id="p10"><a class="gg-link" href="#p10" onclick="return changeColor(this);"></a>
	孔明自得三城之後，威聲大震，遠近州郡，望風歸降。孔明整頓軍馬，盡提漢中之兵，前出祁山，<span class="jiazhu">是一出祁山。</span>兵臨渭水之西。細作報入洛陽。<span class="jiazhu">以下按過孔明，再敘魏國。</span>時魏主曹睿太和元年，升殿設朝。近臣奏曰：「夏侯駙馬已失三郡，逃竄羌中去了。今蜀兵已到祁山，前軍臨渭水之西，乞早發兵破敵。」睿大驚，乃問群臣曰：「誰可爲朕退蜀兵耶？」司徒王朗出班奏曰：「臣觀先帝每用大將軍曹真，所到必克；今陛下何不拜爲大都督以退蜀兵？」<span class="jiazhu">亦強夏侯楙不多。</span>睿准奏，乃宣曹真曰：「先帝託孤與卿，今蜀兵入寇中原，卿安忍坐視乎？」真奏曰：「臣才疏智淺，不稱其職。」王朗曰：「將軍乃社稷之臣，不可固辭。老臣雖駑鈍，願隨將軍一往。」<span class="jiazhu">此老死期至矣。</span>真又奏曰：「臣受大恩，安敢推辭？但乞一人爲副將。」睿曰：「卿自舉之。」真乃保太原陽曲人：姓郭，名淮，字伯濟，官封射亭侯，領雍州刺史。睿從之，遂拜曹真爲大都督，賜節鉞；命郭淮爲副都督，王朗爲軍師。朗時年已七十六歲矣。<span class="jiazhu">「老而不死是爲賊。」</span>選撥東西二京軍馬二十萬與曹真。真命宗弟曹遵爲先鋒，又命蕩寇將軍朱贊爲副先鋒。當年十一月出師，魏主曹睿親自送出西門之外方回。
</p>
<p class="em2" id="p11"><a class="gg-link" href="#p11" onclick="return changeColor(this);"></a>
	曹真領大軍來到長安，過渭河之西下寨。真與王朗、郭淮共議退兵之策。朗曰：「來日可嚴整隊伍，大展旌旗。老夫自出，只用一席話，管教諸葛亮拱手而降，蜀兵不戰自退。」<span class="jiazhu">癡老兒真在夢中，可發一笑。</span>真大喜，是夜傳令：來日四更造飯，平明務要隊伍整齊，人馬威儀，旌旗鼓角，各按次序。當時使人先下戰書。次日，兩軍相迎，列成陣勢於祁山之前。蜀軍見魏兵甚是雄壯，與夏侯楙大不相同。<span class="jiazhu">在蜀兵眼中，寫魏國軍容之盛。</span>
</p>
<p class="em2" id="p12"><a class="gg-link" href="#p12" onclick="return changeColor(this);"></a>
	三軍鼓角已罷，司徒王朗乘馬而出。上首乃都督曹真，下首乃副都督郭淮，兩個先鋒壓住陣角。探子馬出軍前大叫曰：「請對陣主將答話！」只見蜀兵門旗開處，關興、張苞分左右而出，立馬於兩邊；次後一隊隊驍將分列；<span class="jiazhu">在魏兵眼中寫蜀漢軍容之盛。</span>門旗影下，中央一輛四輪車，孔明端坐車中，綸巾羽扇，素衣皂絛，飄然而出。孔明舉目見魏陣前三個麾蓋，旗上大書姓名：中央白髯老者，乃軍師司徒王朗。孔明暗忖曰：「王朗必下說詞，吾當隨機應之。」遂教推車出陣外，令護軍小校傳曰：「漢丞相與司徒會話。」<span class="jiazhu">只一「漢」字，可以壓倒王朗。○司徒上削「魏」字，不予其事魏也，亦不加以「漢」字者，以不成其爲漢臣也。</span>王朗縱馬而出。孔明於車上拱手，朗在馬上欠身答禮。朗曰：「久聞公之大名，今幸一會。公既知天命、識時務，何故興無名之兵？」孔明曰：「吾奉詔討賊，何謂無名？」<span class="jiazhu">不但奉後主之詔，直奉先主之詔也。又不但奉先主之詔，直奉衣帶詔之詔也。</span>朗曰：「天數有變，<span class="jiazhu">開口便說一「天」字來壓孔明。</span>神器更易，而歸有德之人，此自然之理也。曩自桓、靈以來，黃巾倡亂，天下爭橫。<span class="jiazhu">應第一回中事。</span>降至初平、建安之歲，董卓造逆，<span class="jiazhu">應第九回以前事。</span>傕、汜繼虐，<span class="jiazhu">應十三回以前事。</span>袁術僭號於壽春，<span class="jiazhu">應十七回以前事</span>。袁紹稱雄於鄴土。<span class="jiazhu">應三十一回以前事。</span>劉表佔據荊州，<span class="jiazhu">應三十九回以前事。</span>呂布虎吞徐郡：<span class="jiazhu">應十九回以前事。</span>盜賊蜂起，奸雄鷹揚，社稷有壘卵之危，生靈有倒懸之急。<span class="jiazhu">將群雄總敘四句。</span>我太祖武皇帝掃清六合，席捲八荒，萬姓傾心，四方仰德，非以權勢取之，實天命所歸也。<span class="jiazhu">應七十八回以前事</span>。○稱一<span class="jiazhu">「天」字以尊曹操。</span>世祖文帝，神文聖武，以膺大統，應天合人，法堯禪舜，處中國以臨萬邦：豈非天心人意乎？<span class="jiazhu">應九十一回以前事。○稱一「天」字，又添出一「人」字，以尊曹丕。</span>今公蘊大才、抱大器，自欲比於管、樂，<span class="jiazhu">先將孔明一揚。</span>何乃強欲逆天理、背人情而行事耶？<span class="jiazhu">又將孔明一抑。○但言逆天數則可，若云逆天理則不可。勉強將一「理」字換卻「數」字，又勉強添一「人」字倍卻「天」字。</span>豈不聞古人云：『順天者昌，逆天者亡。』<span class="jiazhu">究竟只好歸重「天」字上去。</span>今我大魏帶甲百萬，良將千員。諒腐草之螢光，怎及天心之皓月？公可倒戈卸甲，以禮來降，不失封侯之位。國安民樂，豈不美哉！」
</p>
<p class="em2" id="p13"><a class="gg-link" href="#p13" onclick="return changeColor(this);"></a>
	孔明在車上大笑曰：「吾以爲漢朝大老元臣，必有高論，<span class="jiazhu">劈頭將一「漢」字對他「天」字。</span>豈期出此鄙言！吾有一言，諸軍靜聽：<span class="jiazhu">要在眾人面前出他醜。</span>昔桓、靈之世，漢統淩替，宦官釀禍；國亂歲凶，四方擾攘。黃巾之後，董卓、傕、汜等接踵而起，遷劫漢帝，殘暴生靈。<span class="jiazhu">略敘往時之亂，檃括不煩。</span>因廟堂之上，朽木爲官；殿陛之間，禽獸食祿。狼心狗行之輩，滾滾當朝；奴顏婢膝之徒，紛紛秉政。以致社稷丘墟，蒼生塗炭。<span class="jiazhu">罵盡漢臣，暗切王朗。</span>吾素知汝所行：世居東海之濱，初舉孝廉入仕，理合匡君輔國，安漢興劉，何期反助逆賊，同謀篡位！罪惡深重，天地不容，天下之人，願食汝肉！<span class="jiazhu">方指名罵也。</span>今幸天意不絕炎漢，<span class="jiazhu">此以天理決天數。</span>昭烈皇帝繼統西川。吾今奉嗣君之旨，興師討賊。<span class="jiazhu">自敘出師伐魏之意，不但奉詔討賊，亦是奉天討賊。</span>汝既爲諂諛之臣，只可潛身縮首，苟圖衣食；安敢在行伍之前，妄稱天數耶？<span class="jiazhu">折倒他天數之語。</span>皓首匹夫！蒼髯老賊！汝即日將歸於九泉之下，何面目見二十四帝乎？<span class="jiazhu">又奉列聖之靈以折之，連死後都罵到。</span>老賊速退！可叫反臣與吾共決勝負！」王朗聽罷，氣滿胸膛，大叫一聲，撞死於馬下。<span class="jiazhu">周瑜有三氣，王朗只是一氣，老兒氣不起，不似少年熬得。</span>後人有詩贊孔明曰：
</p>
<p class="margin2" id="p14"><a class="gg-link" href="#p14" onclick="return changeColor(this);"></a>
	兵馬出西秦，雄才敵萬人。<br/>
	輕搖三寸舌，罵死老奸臣。
</p>
<p class="em2" id="p15"><a class="gg-link" href="#p15" onclick="return changeColor(this);"></a>
	孔明以扇指曹真曰：「吾不逼汝。汝可整頓軍馬，來日決戰。」言訖回軍。於是兩軍皆退。
</p>
<p class="em2" id="p16"><a class="gg-link" href="#p16" onclick="return changeColor(this);"></a>
	曹真將王朗屍首，用棺木盛貯，送回長安去了。<span class="jiazhu">一個軍師，早完了局。</span>副都督郭淮曰：「諸葛亮料吾軍中治喪，今夜必來劫寨。可分兵四路：兩路兵從山僻小路，乘虛去劫蜀寨；兩路兵伏於本寨外，左右擊之。」<span class="jiazhu">算到敵人劫寨，卻又去劫敵人寨，其計亦巧。</span>曹真大喜曰：「此計與吾相合。」遂傳令喚曹遵、朱贊兩個先鋒吩咐曰：「汝二人各引一萬軍，抄出祁山之後，但見蜀兵望吾寨而來，汝可進兵去劫蜀寨。如蜀兵不動，便撤兵回，不可輕進。」<span class="jiazhu">若彼不劫，我亦不劫，其謀亦慎。</span>二人受計，引兵而去。真謂淮曰：「我兩個各引一枝軍，伏於寨外，寨中虛堆柴草，只留數人。如蜀兵到，放火爲號。」諸將皆分左右，各自準備去了。
</p>
<p class="em2" id="p17"><a class="gg-link" href="#p17" onclick="return changeColor(this);"></a>
	卻說孔明歸帳，先喚趙雲、魏延聽令。孔明曰：「汝二人各引本部軍去劫魏寨。」魏延進曰：「曹真深明兵法，必料我乘喪劫寨。他豈不提防？」<span class="jiazhu">此寫魏延。</span>孔明笑曰：「吾正欲曹真知吾去劫寨也。<span class="jiazhu">妙極。</span>彼必伏兵在祁山之後，待我兵過去，卻來襲我寨；吾故令汝二人，引兵前去，過山腳後路，遠下營寨，任魏兵來劫吾寨。汝看火起爲號，分兵兩路：文長拒住山口；子龍引兵殺回，必遇魏兵，卻放彼走回，汝乘勢攻之，彼必自相掩殺：可獲全勝。」<span class="jiazhu">妙在原來不教他劫寨，只教他殺劫寨之人。</span>二將引兵受計而去。又喚關興、張苞分付曰：「汝二人各引一軍，伏於祁山要路，放過魏兵，卻從魏兵來路，殺奔魏寨而去。」<span class="jiazhu">這兩個卻是教他劫寨。</span>二人引兵受計去了。又令馬岱、王平、張翼、張嶷四將伏於寨外，四面迎擊魏兵。孔明乃虛立寨柵，居中堆起柴草，以備火號；自引諸將退於寨後，以觀動靜。<span class="jiazhu">既防他來劫寨，又要騙他來劫寨。神妙之極。</span>
</p>
<p class="em2" id="p18"><a class="gg-link" href="#p18" onclick="return changeColor(this);"></a>
	卻說魏先鋒曹遵、朱贊黃昏離寨，迤邐前進。二更左側，遙望山前隱隱有軍行動。曹遵自思曰：「郭都督真神機妙算！」<span class="jiazhu">且慢贊著。</span>遂催兵急進。到蜀寨時，將及三更。曹遵先殺入寨，卻是空寨，并無一人。料知中計，急撤軍回。寨中火起。朱贊兵到，自相掩殺，人馬大亂。曹遵與朱贊交馬，方知自相踐踏。<span class="jiazhu">是此以魏伐魏，妙！妙！</span>急合兵時，忽四面喊聲大震，王平、馬岱、張嶷、張翼殺到。<span class="jiazhu">第三次吩咐的，第一次出現。</span>曹、朱二人引心腹軍百餘騎，望大路奔走。忽然鼓角齊鳴，一彪軍截住去路，爲首大將乃常山趙子龍也，<span class="jiazhu">第一次吩咐的，第二次先是一個出現。</span>大叫曰：「賊將那裏去！早早受死！」曹、朱二人奪路而走。忽喊聲又起，魏延又引一彪軍殺到。<span class="jiazhu">第一次吩咐的，第三次又是一個出現。</span>曹、朱二人大敗，奪路奔回本寨。守寨軍士只道蜀兵來劫寨，慌忙放起號火。左邊曹真殺至，右邊郭淮殺至，自相掩殺。<span class="jiazhu">又是以魏伐魏，妙！妙！</span>背後三路蜀兵殺到：中央魏延，左邊關興，右邊張苞，大殺一陣，<span class="jiazhu">第二次吩咐的，第四次出現，又妙在魏延再出現。</span>魏兵敗走十餘裏，魏將死者極多。孔明全獲大勝，方始收兵。曹真、郭淮收拾敗軍回寨，商議曰：「今魏兵勢孤，蜀兵勢大，將何策以退之？」淮曰：「勝負乃兵家常事，不足爲憂。某有一計，使蜀兵首尾不能相顧，定然自走矣。」正是：
</p>
<p class="margin2" id="p19"><a class="gg-link" href="#p19" onclick="return changeColor(this);"></a>
	可憐魏將難成事，欲向西方索救兵。
</p>
<p class="em2" id="p20"><a class="gg-link" href="#p20" onclick="return changeColor(this);"></a>
	未知其計如何，且看下回分解。
</p>
</div></body></html>