<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">第八十六回　難張溫秦宓逞天辯　破曹丕徐盛用火攻</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1 class="huimu6">
	第八十六回　難張溫秦宓逞天辨
	破曹丕徐盛用火攻
</h1></div>
<p class="jiazhu" id="p0"><a class="gg-link" href="#p0" onclick="return changeColor(this);"></a>
	自曹丕以三路取吳，而吳、魏之釁生；自曹丕以五路取蜀，而吳、蜀之交復合。吳、蜀之交復合，而吳、魏之釁乃愈生矣。以前回觀之，則五路之中，孔明又以孫權一路爲急。蓋其於四路，不過退之已耳。若孫權一路，則不但退之，又將用之。退之使不侵蜀，用之即侵魏也。吳縱不侵魏，而魏必侵吳，以致吳之侵魏；既致吳之侵，而吳必結我以侵魏。是吳以兩路答三路之師，蜀亦以兩路答五路之師也。然則魏之伐吳，適所以自伐；而蜀之通吳，乃其所以伐魏歟？
</p>
<p class="jiazhu" id="p1"><a class="gg-link" href="#p1" onclick="return changeColor(this);"></a>
	孔明之遣鄧芝，爲伐魏地也。然爲伐魏地，亦正爲吞吳地也。先主嘗仇吳矣，先主仇之，而孔明通之，豈孔明之心異於先主哉？以爲不先滅魏，則吳未可吞；而不先通吳，則魏未可滅。魏滅而蜀與吳勢不兩存。觀鄧芝「天無二日」之言，章章可見。然則孔明反先主伐吳之事，實欲終先主吞吳之志耳。
</p>
<p class="jiazhu" id="p2"><a class="gg-link" href="#p2" onclick="return changeColor(this);"></a>
	屈靈均作<span class="shu-ming">天問</span>，柳子厚作<span class="shu-ming">天對</span>，一問於千百載之前，一對於千百載之後。竊謂子厚未識靈均寄託之本意，恨不再起靈均以難之。若秦宓既爲天對以答問，又復爲天問以索對，殆以一人而兼靈均、子厚之長矣。
</p>
<p class="jiazhu" id="p3"><a class="gg-link" href="#p3" onclick="return changeColor(this);"></a>
	吳侯初以刀鋸鼎鑊待蜀使，而吳使至蜀，蜀豈得無答禮乎？有秦宓之舌劍，可以當刀斧手；其懸河之口，可以當油鼎之沸矣。然孔明亦嘗舌戰東吳之士，何以不自折之，而乃用秦宓也？曰：師相之體固宜養重，與前番入吳時，又自不同故也。
</p>
<p class="jiazhu" id="p4"><a class="gg-link" href="#p4" onclick="return changeColor(this);"></a>
	前有周郎赤壁之火，又有陸遜猇亭之火，無分毫相犯，斯亦事與文之最奇者矣。乃不意兩番之後，又有徐盛南徐之火，又與前兩番無分毫相犯。如赤壁、猇亭之用火甚遲，南徐之用火甚速，其不同者一。曹操、先主之兵燒之而後退，曹丕之兵至於退而後燒；前兩番則以火躡其後，後一番則以火截其前，其不同者二。周郎之兵先小勝而後大勝，陸遜之兵先小敗而後大勝，而徐盛則止是一勝，其不同者三。不但此也。程普不服周郎，韓當、周泰不服陸遜，是以老成輕量少年；孫韶不服徐盛，是以少年輕量老成，此則其同而不同者也。曹操有連環之舟，先主有連營之屯，其連在敵；徐盛有連城之勢，其連在我，此又其同而不同者也。孔明以草爲人，用之大霧之中；徐盛以草爲人，見之大霧之後。孔明以石爲兵，禦陸遜於既勝；徐盛以木爲城，惑曹丕於初來。其仿佛處皆種種各別。如此妙事，如此妙文，使今之捏造稗官者執筆而摹之，豈能效其萬一耶？
</p>
<p class="jiazhu" id="p5"><a class="gg-link" href="#p5" onclick="return changeColor(this);"></a>
	若曹丕自守鄴都，吳亦以徐盛代守荊州，而令司馬懿與陸遜相拒於江淮之間，其鬥智必有可觀，惜未見此兩人之交手也。且使攻南徐者爲曹操，則龍舟之役未必如此之憊；又使助徐盛者有孔明，則曹丕之奔必無生還之路矣。讀書者將前後彼此相易而觀之，則其人才之分數自出。
</p>
<p class="em2" id="p6"><a class="gg-link" href="#p6" onclick="return changeColor(this);"></a>
	卻說東吳陸遜，自退魏兵之後，吳王拜遜爲輔國將軍，江陵侯，領荊州牧。自此軍權皆歸於遜。張昭、顧雍啟奏吳王，請自改元。權從之，遂改爲黃武元年。<span class="jiazhu">魏曰黃初，吳亦曰黃武，皆應「黃天當立」之讖。</span>忽報魏主遣使至，權召入。使命陳說：「蜀前使人求救於魏，魏一時不明，故發兵應之，<span class="jiazhu">蜀安肯求救於魏，如此說謊騙孫權不信。</span>今已大悔，欲起四路兵取川，東吳可來接應。若得蜀土，各分一半。」<span class="jiazhu">前既救蜀，今又取蜀，便是自相矛盾之語。</span>權聞言不能決，乃問於張昭、顧雍等。昭曰：「陸伯言極有高見，可問之。」權即召陸遜至。遜奏曰：「曹丕坐鎮中原，急不可圖，今若不從必爲仇矣。臣料魏與吳皆無諸葛亮之敵手，今且勉強應允，整軍預備，只探聽四路如何。若四路兵勝，川中危急，諸葛亮首尾不能救，主上則發兵以應之，先取成都，深爲上策。如四路兵敗，別作商議。」<span class="jiazhu">已在孔明算中。</span>權從之，乃謂魏使曰：「軍需未辦，擇日便當起程。」使者拜辭而去。權令人探得：西番兵出西平關，見了馬超，不戰自退；南蠻孟獲起兵攻四郡，皆被魏延用疑兵計殺退回洞去了；上庸孟達兵至半路，忽然染病不能行；曹真兵出陽平關，趙子龍拒住各處險道，果然「一將守關，萬夫莫開」，曹真屯兵於斜谷道，不能取勝而回。<span class="jiazhu">四路兵退卻，在孫權一邊聽得，不向西蜀一邊敘來，筆法變換，卻又極省筆。</span>孫權知了此信，乃謂文武曰：「陸伯言真神算也。孤苦妄動，又結怨於西蜀矣。」<span class="jiazhu">怕結怨於蜀一語，絕妙鬥筍。</span>
</p>
<p class="em2" id="p7"><a class="gg-link" href="#p7" onclick="return changeColor(this);"></a>
	忽報西蜀遣鄧芝到。張昭曰：「此又是諸葛亮退兵之計，遣鄧芝爲說客也。」權曰：「當何以答之？」昭曰：「先於殿前立一大鼎，貯油數百斤，下用炭燒。待其油沸，可選身長面大武士一千人，各執刀在手，從宮門前直擺至殿上，卻喚芝入見。休等此人開言下說詞，責以酈食其說齊故事，效此例烹之，看其人如何對答。」<span class="jiazhu">如此恐嚇，亦是下著。</span>權從其言，遂立油鼎，命武士立於左右，各執軍器，召鄧芝入。芝整衣冠而入。行至宮門前，只見兩行武士，威風凜凜，各持鋼刀、大斧、長戟、短劍，直列至殿上。芝曉其意，并無懼色，昂然而行。<span class="jiazhu">以前能有喜色，故此時能無懼色。</span>至殿前，又見鼎鑊內熱油正沸。左右武士以目視之，芝但微微而笑。近臣引至簾前，鄧芝長揖不拜。<span class="jiazhu">妙。</span>權令捲起珠簾，大喝曰：「何不拜！」芝昂然而答曰：「上國天使，不拜小邦之主。」<span class="jiazhu">以硬對硬。</span>權大怒曰：「汝不自料，欲掉三寸之舌，效酈生說齊乎？可速入油鼎。」芝大笑曰：「人皆言東吳多賢，誰想懼一儒生。」<span class="jiazhu">不但說自己不懼，反說東吳懼他，妙甚。</span>權轉怒曰：「孤何懼爾一匹夫耶？」芝曰：「既不懼鄧伯苗，何愁來說汝等也？」權曰：「爾欲爲諸葛亮作說客，來說孤絕魏向蜀，是否？」芝曰：「吾乃蜀中一儒生，特爲吳國利害而來。<span class="jiazhu">不說爲蜀，反說爲吳，妙甚。</span>乃設兵陳鼎，以拒一使，何其局量之不能容物耶？」<span class="jiazhu">又用激法。</span>
</p>
<p class="em2" id="p8"><a class="gg-link" href="#p8" onclick="return changeColor(this);"></a>
	權聞言惶愧，即叱退武士，命芝上殿，賜坐而問曰：「吳、魏之利害若何？願先生教我。」芝曰：「大王欲與蜀和，還是欲與魏和？」<span class="jiazhu">妙在先問他主意。</span>權曰：「孤正欲與蜀主講和；<span class="jiazhu">此句待他自說，妙甚。</span>但恐蜀主年輕識淺，不能全始全終耳。」芝曰：「大王乃命世之英豪，諸葛亮亦一時之俊傑；蜀有山川之險，吳有三江之固。<span class="jiazhu">上二語說吳、蜀人才，此二語說吳、蜀形勢。</span>若二國連和，共爲唇齒，進則可以兼吞天下，退則可以鼎足而立。<span class="jiazhu">此言與蜀和之利。</span>今大王若委贄稱臣於魏，魏必望大王朝覲，求太子以爲內侍。如其不從，則興兵來攻，蜀亦順流而進取。<span class="jiazhu">妙在又用一句硬話。</span>如此則江南之地，不復爲大王有矣。<span class="jiazhu">此言與魏和之害。</span>若大王以愚言爲不然，愚將就死於大王之前，以絕說客之名也。」<span class="jiazhu">答還說客一句，妙甚。</span>言訖，撩衣下殿，望油鼎中便跳。<span class="jiazhu">此等做法，卻是放刁，妙不可言。</span>權急命止之，請入後殿，以上賓之禮相待。權曰：「先生之言，正合孤意。孤今欲與蜀主連和，先生肯爲我介紹乎？」<span class="jiazhu">反使孫權求他，妙不可言。</span>芝曰：「適欲烹小臣者乃大王也；今欲使小臣者亦大王也。大王猶自狐疑未定，安能取信於人？」<span class="jiazhu">反是他作難起來。妙不可言。</span>權曰：「孤意已決，先生勿疑。」<span class="jiazhu">以孫權不決，故撩他此一句出來。</span>於是吳王留住鄧芝，集多官問曰：「孤掌江南八十一州，更有荊楚之地，反不如西蜀偏僻之處也？蜀有鄧芝，不辱其主；吳并無一人入蜀，以達孤意。」<span class="jiazhu">孫權亦用激法。</span>忽一人出班奏曰：「臣願爲使。」眾視之，乃吳郡吳人，姓張，名溫，字惠恕，現爲中郎將。權曰：「恐卿到蜀見諸葛亮，不能達孤之情。」<span class="jiazhu">又激他。</span>溫曰：「孔明亦人耳，臣何畏彼哉？」<span class="jiazhu">孫權不注意後主而注意孔明，使者之意亦不在後主而在孔明。</span>權大喜，重賞張溫，使同鄧芝入川通好。<span class="jiazhu">以上按下東吳，以下再敘西蜀。</span>
</p>
<p class="em2" id="p9"><a class="gg-link" href="#p9" onclick="return changeColor(this);"></a>
	卻說孔明自鄧芝去後，奏後主曰：「鄧芝此去，其事必成。吳地多賢，定有人來答禮，陛下當禮貌之，<span class="jiazhu">不必用油鍋武士。</span>令彼回吳以通盟好。吳若通和，魏必不敢加兵於蜀矣。吳、魏寧靖，臣當征南，平定蠻方，<span class="jiazhu">便爲七擒孟獲張本。</span>然後圖魏。<span class="jiazhu">便爲六出祁山張本。</span>魏削則東吳亦不能久存，<span class="jiazhu">仍照顧先主伐吳之意。</span>可以復一統之基業也。」後主然之。　　忽報東吳遣張溫與鄧芝入川答禮。後主聚文武於丹墀，令鄧芝、張溫入。溫自以爲得志，昂然上殿，見後主施禮。後主賜錦墩坐於殿左，設禦宴待之。後主但敬禮而已。<span class="jiazhu">說不出一句話。</span>宴罷，百官送張溫到館舍。次日，孔明設宴相待。孔明謂張溫曰：「先帝在日，與吳不睦，今已晏駕。當今主上，深慕吳王，欲捐舊忿，永結盟好，并力破魏。望大夫善言回奏。」<span class="jiazhu">鄧芝見吳主，不曾提起先主伐吳之事，卻於孔明對吳使補出。</span>張溫領諾。酒至半酣，張溫喜笑自若，頗有傲慢之意。<span class="jiazhu">孔明此日任其傲慢，不與計較，自是相體。</span>
</p>
<p class="em2" id="p10"><a class="gg-link" href="#p10" onclick="return changeColor(this);"></a>
	次日，後主將金帛賜與張溫，設宴於城南郵亭之上，命眾官相送。孔明殷勤勸酒。正飲酒間，忽一人乘醉而入，昂然長揖，入席就坐。<span class="jiazhu">此人定是孔明約來。</span>溫怪之，乃問孔明曰：「此何人也？」孔明答曰：「姓秦，名宓，字子敕，現爲益州學士。」溫笑曰：「名稱學士，未知胸中曾學事否？」<span class="jiazhu">此句笑今人則可，笑秦宓則不可。</span>宓正色而言曰：「蜀中三尺小童尚皆就學，何況於我？」溫曰：「且說公何所學？」宓對曰：「上至天文，下至地理，三教九流，諸子百家，無所不通；古今興廢，聖賢經傳，無所不覽。」<span class="jiazhu">此等大話，我今亦聞之矣，但未是真有如秦宓者耳。</span>溫笑曰：「公既出大言，請即以天爲問：天有頭乎？」<span class="jiazhu">問得詼諧。</span>宓曰：「有頭。」<span class="jiazhu">答亦詼諧。</span>溫曰：「頭在何方？」宓曰：「在西方。<span class="shu-ming">詩</span>云：『乃眷西顧。』以此推之，頭在西方也。」<span class="jiazhu">便將西蜀高抬。</span>溫又問：「天有耳乎？」<span class="jiazhu">詼諧。</span>宓答曰：「天處高而聽卑。<span class="shu-ming">詩</span>云：『鶴鳴九皋，聲聞於天。』無耳何能聽？」<span class="jiazhu">敏妙之極。</span>溫又問：「天有足乎？」<span class="jiazhu">詼諧。</span>宓曰：「有足。<span class="shu-ming">詩</span>云：『天步艱難。』無足何能步？」<span class="jiazhu">敏妙之極。</span>溫又問：「天有姓乎？」<span class="jiazhu">詼諧。</span>宓曰：「豈得無姓！」<span class="jiazhu">妙。</span>溫曰：「何姓？」宓答曰：「姓劉。」<span class="jiazhu">妙。</span>溫曰：「何以知之？」宓曰：「天子姓劉，以故知之。」<span class="jiazhu">天子爲天之子，以子之姓，姓其父也。然則天子屢易姓，則天之姓亦屢易矣。</span>溫又問曰：「日生於東乎？」<span class="jiazhu">日言君象，是言君在東吳也。</span>宓對曰：「雖生於東，而沒於西。」<span class="jiazhu">又將西蜀抹倒東吳。</span>此時秦宓語言清朗，答問如流，滿座皆驚。張溫無語。宓乃問曰：「先生東吳名士，既以天事下問，必能深明天之理。昔混沌既分，陰陽剖判；輕清者上浮而爲天，重濁者下凝而爲地。至共工氏戰敗，頭觸不周山，天柱折，地維缺：天傾西北，地陷東南。天既輕清而上浮，何以傾其西北乎？<span class="jiazhu">張溫之問天是詼諧，秦宓卻認真問起來，教他如何對答。</span>又未知輕清之外，還是何物？<span class="jiazhu">此一句又問天之外，一發難對。</span>願先生教我。」張溫無言可對，乃避席而謝曰：「不意蜀中多出俊傑！恰聞講論，使僕頓開茅塞。」孔明恐溫羞愧，故以善言解之曰：「席間問難，皆戲談耳。足下深知安邦定國之道，何在唇齒之戲哉？」<span class="jiazhu">暗約秦宓來難倒了他，卻又自己收科，孔明真是妙人。</span>溫拜謝。孔明又令鄧芝入吳答禮，就與張溫同行。張、鄧二人拜辭孔明，望東吳而來。
</p>
<p class="em2" id="p11"><a class="gg-link" href="#p11" onclick="return changeColor(this);"></a>
	卻說吳王見張溫入蜀未還，乃聚文武商議。忽近臣奏曰：「蜀遣鄧芝同張溫入國答禮。」權召入。張溫拜於殿前，備稱後主、孔明之德，願求永結盟好，特遣鄧尚書又來答禮。權大喜，乃設宴待之。權問鄧芝曰：「若吳、蜀二國同心滅魏，得天下太平，二主分治，豈不樂乎？」芝答曰：「天無二日，<span class="jiazhu">秦宓論天，鄧芝又論天。</span>民無二王。如滅魏之後，未識天命所歸何人。但爲君者各修其德；爲臣者各盡其忠：則戰爭方息耳。」<span class="jiazhu">鄧芝到底不弱，勝張溫多矣。</span>權大笑曰：「君之誠款，乃如是耶！」遂厚贈鄧芝還蜀。自此吳、蜀通好。<span class="jiazhu">自此一和之後，永不相伐，又是一大關目處。以上按下吳、蜀兩邊，以下接敘魏國一邊。</span>
</p>
<p class="em2" id="p12"><a class="gg-link" href="#p12" onclick="return changeColor(this);"></a>
	卻說魏國細作人探知此事，火速報入中原。魏主曹丕聽知，大怒曰：「吳、蜀連和，必有圖中原之意也。不若朕先伐之。」於是大集文武，商議起兵伐吳。<span class="jiazhu">頭醋不酸，只怕二醋不辣。</span>此時大司馬曹仁、太尉賈詡已亡。侍中辛毗出班奏曰：「中原之地，土闊民稀，而欲用兵，未見其利。今日之計，莫若養兵屯田十年，足食足兵，然後用之，則吳、蜀方可破也。」<span class="jiazhu">辛毗十年之說太遠，與賈詡、劉曄之諫伐吳不同。</span>丕怒曰：「此迂儒之論也。今吳、蜀連和，早晚必來侵境，何暇等待十年！」即傳旨起兵伐吳。司馬懿奏曰：「吳有長江之險，非船莫渡。陛下必御駕親征，可選大小戰船，從蔡、穎而入淮，取壽春，至廣陵，渡江口，徑取南徐：此爲上策。」<span class="jiazhu">與曹操之屯兵赤壁又不同。蓋曹操既得荊州，故赤壁之兵欲從荊州渡江；今荊州已屬孫權，故淮上之軍欲從廣陵渡江。地勢既殊，局面亦異。</span>丕從之。於是日夜并工，造龍舟十隻，長二十餘丈，可容二千餘人；<span class="jiazhu">此時好向鎮江看大龍舟也。</span>收拾戰船三千餘隻。魏黃初五年秋八月，會聚大小將士，令曹真爲前部，張遼、張合、文聘、徐晃等爲大將先行，許褚、呂虔爲中軍護衛，曹休爲合後，劉曄、蔣濟爲參謀官。<span class="jiazhu">劉曄此時何以不諫？</span>前後水陸軍馬三十餘萬，克日起兵。封司馬懿爲尚書僕射，留在許昌，凡國政大事，并皆聽懿決斷。<span class="jiazhu">便爲司馬氏專權之兆。</span>
</p>
<p class="em2" id="p13"><a class="gg-link" href="#p13" onclick="return changeColor(this);"></a>
	不說魏兵起程。卻說東吳細作探知此事，報入吳國。近臣慌奏吳王曰：「今魏王曹丕親自乘駕龍舟，提水陸大軍三十餘萬，從蔡、穎出淮，必取廣陵渡江來下江南，甚爲利害。」孫權大驚，即聚文武商議。顧雍曰：「今主上既與西蜀連和，可修書與諸葛孔明，令起兵出漢中，以分其勢。<span class="jiazhu">爲下文趙雲取陽平關伏線。</span>一面遣一大將，屯兵南徐以拒之。」權曰：「非陸伯言不可當此大任。」雍曰：「陸伯言鎮守荊州，不可輕動。」<span class="jiazhu">丕之不取荊州，想亦爲陸遜在彼之故。</span>權曰：「孤非不知，奈眼前無替力之人。」<span class="jiazhu">孫權慣用激將法。</span>言未盡，一人從班部內應聲而出曰：「臣雖不才，願統一軍以當魏兵。若曹丕親渡大江，臣必主擒以獻殿下；若不渡江，亦殺魏兵大半，今魏兵不敢正視東吳。」權視之，乃徐盛也。<span class="jiazhu">守南徐，恰好用著姓徐的。</span>權大喜曰：「如得卿守江南一帶，孤何憂哉！」遂封徐盛爲安東將軍，總鎮都督建業、南徐軍馬。盛謝恩，領命而退；即傳令教眾官軍多置器械，多設旌旗，以爲守護江岸之計。<span class="jiazhu">其地曰徐，其將曰徐，其用兵亦不疾而徐。</span>忽一人挺身出曰：「今日大王以重任委託將軍，欲破魏兵以擒曹丕，將軍何不早發軍馬渡江，於淮南之地迎敵？直待曹丕兵至，恐無及矣。」<span class="jiazhu">與韓當、周泰不服陸遜仿佛相似。</span>盛視之，乃吳王姪孫韶也。韶字公禮，官授揚威將軍，曾在廣陵守禦；年幼負氣，極有膽勇。<span class="jiazhu">陸遜以年少，人不服他；孫韶亦以年少，不肯服人。</span>盛曰：「曹丕勢大，更有名將爲先鋒，不可渡江迎敵。待彼船皆集於北岸，吾自有計破之。」<span class="jiazhu">與陸遜候先主移營仿佛相似。</span>韶曰：「吾手下自有三千軍馬，更兼深知廣陵路勢，吾願自去江北，與曹丕決一死戰。如不勝，甘當軍令。」盛不從，韶堅執要去。盛只是不肯，韶再三要行。盛怒曰：「汝如此不聽號令，吾安能制諸將乎？」叱武士推出斬之。<span class="jiazhu">如韓信之欲斬樊噲。</span>刀斧手擁孫韶出轅門之外，立起皂旗。韶部將飛報孫權。權聽知，急上馬來救。樊噲是相國來救，<span class="jiazhu">孫韶卻是君王自救。</span>武士恰待行刑，孫權早到，喝散刀斧手，救了孫韶。韶哭奏曰：「臣往年在廣陵，深知地利；不就那裏與曹丕廝殺，直待他下了長江，東吳指日休矣！」<span class="jiazhu">孫韶有終軍、宗愨之風。</span>權徑入營來。徐盛迎接入帳，奏曰：「大王命臣爲都督提兵拒魏；今揚威將軍孫韶不遵軍法，違令當斬，大王何故赦之？」權曰：「韶倚血氣之壯，誤犯軍法，萬希寬恕。」盛曰：「法非臣所立，亦非大王所立，乃國家之典刑也。若以親而免之，何以令眾乎？」<span class="jiazhu">徐盛有穰苴、孫武之風。</span>權曰：「韶犯法，本應任將軍處治；奈此子雖本姓俞氏，然孤兄甚愛之，賜姓孫；於孤頗有勞績。今若殺之，負兄義矣。」<span class="jiazhu">孫權篤於兄弟，與曹丕不同。</span>盛曰：「且看大王之面，寄下死罪。」權令孫韶拜謝。韶不肯拜，厲聲而言曰：「據吾之見，只是引軍去破曹丕，便死也不服你的見識。」<span class="jiazhu">可謂強項將軍。</span>徐盛變色。權叱退孫韶，謂徐盛曰：「便無此子，何損於兵？今後勿再用之。」<span class="jiazhu">善於調停。</span>言訖自回。是夜，人報徐盛說：「孫韶引本部三千精兵，潛地過江去了。」盛恐有失，於吳王面上不好看，乃喚丁奉授以密計，引三千兵渡江接應。<span class="jiazhu">徐盛亦得體，若棄韶而不救，便不成大將矣。</span>
</p>
<p class="em2" id="p14"><a class="gg-link" href="#p14" onclick="return changeColor(this);"></a>
	卻說魏主駕龍舟至廣陵，前部曹真已領兵列於大江之岸。曹丕問曰：「江岸有多少兵？」真曰：「隔岸遠望，并不見一人，亦無旌旗營寨。」<span class="jiazhu">與朱桓之在濡須仿佛相似。</span>丕曰：「此必詭計也。朕自往觀其虛實。」於是大開江道，放龍舟直至大江，泊於江岸。船上建龍鳳日月五色旌旗，儀鑾簇擁，光耀射目。<span class="jiazhu">此等龍舟，只好去汨羅江吊屈原耳。</span>曹丕端坐舟中，遙望江南，不見一人，回顧劉曄、蔣濟曰：「可渡江否？」曄曰：「兵法實實虛虛。彼見大軍至，如何不作整備？陛下未可造次。且待三五日，看其動靜，然後發先鋒渡江以探之。」<span class="jiazhu">畢竟劉曄把細。</span>丕曰：「卿言正合朕意。」
</p>
<p class="em2" id="p15"><a class="gg-link" href="#p15" onclick="return changeColor(this);"></a>
	是日天晚，宿於江中。當夜月黑，<span class="jiazhu">將寫霧，先寫月。</span>軍士皆執燈火，明耀天地，恰如白晝。遙望江南，并不見半點兒火光。<span class="jiazhu">連寫燈火火光，正爲後文火攻點染。</span>丕問左右曰：「此何故也？」近臣奏曰：「想聞陛下天兵來到，故望風逃竄耳。」丕暗笑。及至天曉，大霧迷漫，對面不見。<span class="jiazhu">既寫月黑，又寫霧天。與曹操舞槊之月，孔明借箭之霧，前後閑閑相映。</span>須臾風起，霧散雲收，望見江南一帶，皆是連城：城樓上槍刀耀日，遍城盡插旌旗號帶。頃刻數次人來報：「南徐沿江一帶，直至石頭城，一連數百里，城郭舟車，連綿不絕，一夜成就。」<span class="jiazhu">如海市蜃樓之不測。</span>曹丕大驚。<span class="jiazhu">讀者見之亦吃一驚。</span>原來徐盛束縛蘆葦爲人，盡穿青衣，執旌旗，立於假城疑樓之上。<span class="jiazhu">假城疑樓，只用假人守把。妙。</span>魏兵見城上許多人馬，如何不膽寒。丕歎曰：「魏雖有武士千群，無所用之。江南人物如此，未可圖也！」<span class="jiazhu">然則特地到此，只當龍舟一樂。</span>正驚訝間，忽然狂風大作，白浪滔天，江水濺濕龍袍，大船將覆。曹真慌令文聘撐小舟急來救駕。龍舟上人立站不住。文聘跳上龍舟，負丕下得小舟，奔入河港。忽流星馬報導：「趙雲引兵出陽平關，徑取長安。」<span class="jiazhu">與曹操在赤壁時聞馬騰消息，一虛一實，前後又閑閑相映。</span>丕聽得，大驚失色，便教回軍。眾軍各自奔走。背後吳兵追至。丕傳旨教盡棄御用之物而走。龍舟將次入淮，忽然鼓角齊鳴，喊聲大震，刺斜裏一彪軍殺到：爲首大將乃孫韶也。魏兵不能抵當，折其大半，淹死者無數。<span class="jiazhu">少年負氣，未嘗誤事，與近日少年不同。</span>諸將奮力救出魏主。魏主渡淮河，行不三十里，淮河中一帶蘆葦，預灌魚油，盡皆火著；<span class="jiazhu">前徐盛所授之計，至此始見。</span>順風而下，風勢甚急，火焰漫空，截住龍舟。<span class="jiazhu">曹操之火背後燒來，曹丕之火當面截住，便是著急。</span>丕大驚，急下小船傍岸時，龍舟上早已火著。<span class="jiazhu">此時十隻龍舟已化作十條火龍矣。</span>丕慌忙上馬。岸上一彪軍殺來；爲首一將乃丁奉也。張遼急拍馬來迎，被奉一箭射中其腰，<span class="jiazhu">可與太史慈報仇。</span>卻得徐晃救了，同保魏主而走，折軍無數。背後孫韶、丁奉奪得馬匹、車仗、船隻、器械不計其數。魏兵大敗而回。吳將徐盛全獲大功，吳王重加賞賜。張遼回到許昌，箭瘡迸裂而亡，曹丕厚葬之，不在話下。<span class="jiazhu">毛以上按下東吳，以下再敘西蜀。</span>
</p>
<p class="em2" id="p16"><a class="gg-link" href="#p16" onclick="return changeColor(this);"></a>
	卻說趙雲引兵殺出陽平關之次，忽報丞相有文書到，說益州耆帥雍闓結連蠻王孟獲，起十萬蠻兵，侵掠四郡；因此宣雲回軍，令馬超堅守陽平關，丞相欲自南征。<span class="jiazhu">毛南蠻消息卻從趙雲一邊聽得，絕妙接筍。</span>趙雲乃急收兵而回。此時孔明在成都整飭軍馬，親自南征。正是：
</p>
<p class="margin2" id="p17"><a class="gg-link" href="#p17" onclick="return changeColor(this);"></a>
	方見東吳敵北魏，又看西蜀戰南蠻。
</p>
<p class="em2" id="p18"><a class="gg-link" href="#p18" onclick="return changeColor(this);"></a>
	未知勝負如何，且看下文分解。
</p>
</div></body></html>